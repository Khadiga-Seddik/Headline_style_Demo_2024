aid,original_title,image_url,published_date,article_url,category,text,style
124,Transkjønnede ungdommer er livredde. Rikshospitalets praksis må granskes.,https://premium.vgc.no/v2/images/e7e80101-7d41-476a-98d3-2346d1d058a0?fit=crop&format=auto&h=1078&w=2048&s=ff836ab26f6aa10874356675d506abfc8ca0acf9,2024-11-11 08:00:00,https://www.aftenposten.no/meninger/debatt/i/QM8lkA/transkjoennede-ungdommer-er-livredde,Helse,"Ungdommer forteller at det eneste Rikshospitalet gir dem, er skremselspropaganda og prat om sin egen faglige usikkerhet.
Dette er et debattinnlegg. Eventuelle meninger i teksten står for skribentens regning. Hvis du ønsker å delta i debatten, kan du lese hvordan her.
Vi er i ferd med å svikte enda en generasjon med transkjønnede ungdommer på grunn av moralsk panikk som vi har importert. Transpersoner er blant de gruppene i samfunnet som har dårligst levekår. Den offentlige debatten om transpersoner er preget av fordommer.
I dette transnegative klimaet opplever vi i PKI – Norges største pasientorganisasjon for transpersoner – at vi ikke blir tatt på alvor når vi sier at vi er bekymret for hvordan ungdommer som har spørsmål rundt kjønnsidentitet, blir møtt av helsetjenesten.
Samfunnet sviker dem
I fjor bestilte vi en rapport fra Egalia senter mot diskriminering, der de skulle se på transkjønnede ungdommers juridiske og medisinske rettigheter.
Rapporten viser at samfunnet svikter dem. Grunnleggende rettigheter blir ikke oppfylt. Avgjørelser om helsetilbudet tas på tynt faglig grunnlag i fora som ikke er egnet for slike avgjørelser.
Som da fagdirektørene bestemte at all behandling til de under 18 år skal forstås som utprøvende, selv om samme behandling er blitt gitt i over 20 år og fortsatt gis til ciskjønnede barn.
Nå sitter én avdeling på Rikshospitalet med all makt – de bestemmer hvem som er «trans nok»
Konsekvensen er det motsatte av desentraliseringen vi er blitt lovet. Nå sitter én avdeling på Rikshospitalet med all makt – de bestemmer hvem som er «trans nok». Det er farlig når vi vet at pasienter opplever tjenesten som svært mangelfull og timene som belastende. Og det er nettopp innholdet i timene på Rikshospitalet vi er bekymret for.
Redd for å gjøre jobben sin
En forelder vi har vært i kontakt med, sier det slik:
«Jeg hadde aldri i mitt liv trodd at jeg i det offentlige helsevesenet skulle møte en nasjonal behandlingstjeneste som ikke ønsker å behandle, og som aktivt motarbeider at andre skal få gjøre jobben de ikke gjør, når de selv avviker fra nasjonale og internasjonale retningslinjer. Jeg hadde heller aldri trodd at jeg, etter et møte med norsk helsevesen, skulle måtte oppsøke helsehjelp for hele min familie for å bearbeide skadene som dette møtet har påført oss.»
Pasientene får inntrykk av at de som jobber på Rikshospitalet, ikke tror på dem, de mangler kompetanse på kjønn, og de er redde. Dette gjør tjenesten dårlig. Det er utfordrende å være helsearbeider, men om du er redd for å gjøre jobben din, er du på feil sted.
Lege Ketil Slagstad publiserte nettopp en artikkel. Der skriver han om hvordan diskusjoner om sosial smitte som brukes for å begrense helsetilbudet til transpersoner, ikke er noe nytt, men har formet transmedisinen fra begynnelsen.
I Norge er det Rikshospitalet selv som er den største pådriveren for å spre ideer om «sosial smitte». De lyver om egne henvisningstall for å fremme denne ideen. I en Aftenposten-kronikk fra 2018 skriver Anne Wæhre og Kim Alexander Tønseth ved Rikshospitalet: «Vi har hatt en økning på hundre prosent hvert eneste år siden 2012.» Da skulle de hatt over 3000 pasienter. I 2018 hadde de rett over 200 henvisninger. Tallet er fortsatt lavt, det er ingen eksplosjon i antall henvisninger, som de har skrevet.
Poenget er at Rikshospitalet møter disse ungdommene på en forferdelig måte
Ungdommer som møter opp på Rikshospitalet, forteller at de ikke får ikke verktøy til å finne ut av hvem de er, de får ikke alderstilpasset informasjon om behandlingen, og de får ikke hjelp med å håndtere minoritetsstress.
Ungdommene forteller at det eneste Rikshospitalet gir dem, er skremselspropaganda og prat om sin egen faglige usikkerhet. Når de snakker så mye om faglig usikkerhet, sier de egentlig til sine pasienter, mediene og myndighetene at de ikke vet hvem de skal gi behandling.
Livredde ungdommer
PKI er enige i at det har vært en økning, og at ikke alle skal ha behandling. Det er ikke poenget. Poenget er at Rikshospitalet møter disse ungdommene på en forferdelig måte. De som eventuelt er usikre, må møtes med respekt, anerkjennelse og rom der de kan få utforske og snakke åpent om tvil, og der de kan diskutere forskjellen på kjønnsuttrykk, kjønnsidentitet, seksuell orientering og kjønnsnormer. Dette skjer ikke på Rikshospitalet i dag, og det er dette vi varsler om!
Ungdommene er livredde på Rikshospitalet. Om både behandler og pasienter er redde når de møtes, sier det seg selv at det ikke oppstår en god allianse med tilhørende god helsehjelp.
Vi krever at transkjønnede ungdommer skal ha de samme rettighetene og muligheten som ciskjønnede ungdommer. Rikshospitalets praksis må granskes.
Svar fra OUS: Skal møtes med respekt
Oslo universitetssykehus (OUS) anerkjenner behovet for at ungdom med kjønnsinkongruens møter et helsevesen som tar deres opplevelser og behov på alvor. Samtidig er det avgjørende at helsetilbudet baseres på grundige faglige vurderinger for å sikre god og trygg behandling. Å finne denne balansen er utfordrende, og vi er opptatt av å styrke dialogen mellom helsevesenet og brukerorganisasjoner, slik at ungdom får den helsehjelpen de trenger.
Vi vil også presisere at pasientgruppen, som alle andre pasienter, skal møtes med respekt. OUS skal tilby gode og likeverdige helsetjenester til alle pasienter og pårørende, uavhengig av bakgrunn, og alle skal føle seg trygge og ivaretatt. På generelt grunnlag skal OUS bidra til et trygt og evidensbasert behandlingstilbud til denne pasientgruppen.
OUS har i 2024 fått i oppdrag av Helse Sør-Øst å utrede hvordan utprøvende medikamentell behandling av barn og unge med kjønnsinkongruens kan gjennomføres gjennom en klinisk behandlingsstudie. Målet med en slik studie er å få økt kunnskap om kjønnsinkongruens og undersøke om behandlingen er trygg og virkningsfull. Det er viktig å presisere at behandling med pubertetsblokkere, testosteron og østrogen fortsatt er tilgjengelig gjennom Nasjonal behandlingstjeneste for kjønnsinkongruens (NBTK) for dem som i dag står på behandlingen, er under utredning eller vurderes for henvisning til NBTK.
De regionale helseforetakene har etablert regionale sentre for kjønnsinkongruens (RSKi) i spesialisthelsetjenesten. RSKi tilbyr psykososial støtte, samtaler for utforskning av kjønnsidentitet, pårørendesamtaler, gruppesamtaler og veiledning til kommune- og spesialisthelsetjenesten. Sentrene koordinerer pasientens helhetlige behov for helsehjelp og kan, dersom pasienten og helsepersonell sammen vurderer det som nødvendig, henvise videre til NBTK for medisinsk behandling.
OUS er opptatt av å tilby et helhetlig, trygt og kunnskapsbasert behandlingstilbud til pasienter med kjønnsinkongruens og deres pårørende.",Question
83,Stipendiat i nautiske operasjoner,https://image.forskning.no/1301396.jpg?imageId=1301396&x=0&y=0&cropw=100&croph=100&panox=0&panoy=0&panow=100&panoh=100&width=1200&height=683,2024-11-12 06:01:52,https://stilling.forskning.no/hogskulen-pa-vestlandet-stipendiat-teknologi/stipendiat-i-nautiske-operasjoner/2429573,Helse,"Høgskulen på Vestlandet (HVL) er en av de største høgskolene i landet, med om lag 1 800 tilsette og 16 000 studenter fordelt på fem campus i Førde, Sogndal, Bergen, Stord og Haugesund. Hvert år uteksaminerer vi 3000 kandidater som er med på å løse viktige samfunnsoppgaver.
HVL har sterke og innovative fagmiljø innen helse- og sosialvitskap, ingeniør- og maritime utdanningar, lærer-, kultur- og idrettsfag, natur- og samfunnsvitskap, og økonomi og ledelse. HVL skal være tett på arbeidslivet, regionen og studentene. Den overordnet ambisjonen vår er å bli et universitet med en tydelig profesjons- og arbeidslivsrettet profil.
HVL sin visjon er ""Kunnskap som bygger menneske og samfunn"". Strategiske ambisjoner og mål har særlig oppmerksom på berekraftig samfunnsutvikling, velferd og innovasjon, forankret i våre verdier - inkludere, utfordre og samhandle - som kjennetegner identiteten og kulturen hos oss.
Fakultetet for teknologi, miljø- og samfunnsvitskap har et bredt utdanningstilbud både på bachelor og masternivå innenfor ingeniør- og naturfag, økonomiske og administrative fag, maritime fag, samfunnsvitskap og humaniora, i tillegg til phd-utdanninger i datateknologi, ansvarlig innovasjon og regional utvikling og i nautiske operasjoner.
Fakultet har fem institutt med om lag 500 tilsette og 5700 studenter. Fakultetet blir ledet av dekan som har det overordnet ansvaret for den faglige og administrative virksomheten ved fakultetet og som rapporterer til rektor. Hoveddelen av fakultetet sin virksomhet er i Haugesund, Bergen, Sogndal og Førde, men fakultetet har også aktivitet ved campus Stord.
Institutt for maskin- og maritime studium har om lag 900 studentar og 80 tilsette i Bergen og Haugesund. Instituttet har ansvaret for fagtilbud innen maritime utdanninger, maskinfag, marinteknikk, bærekraftig produksjon og sirkulærøkonomi og energi- og havteknologi. Havrommet er ein fellesnemnar - sammen med fagfelt som samhandling mellom mennesker, organisasjon og teknologi (inkludert system), framtidas utfordringer i blant annet grønn omstilling, og økt digitalisering og autonomi i maritim og marin sektor. Instituttet har syv bachelorprogram, to masterprogram og ph.d.-i Nautiske operasjoner. Det er flere mulige veier til gjennomgående utdanninger fra bachelor til ph.d. i instituttet
Ved Høgskulen på Vestlandet (HVL) er det ledig 2 stillinger som stipendiat inautiske operasjoner ved Fakultet for teknologi, miljø- og samfunnsvitskap, Institutt for maskin og maritime studier, campus Haugesund
Ved Høgskulen på Vestlandet (HVL), Fakultet for Teknologi- miljø- og samfunnsvitskap, campus Haugesund, er det ledig 2 åremålstillinger som stipendiat i nautiske operasjoner
Stipendiaten skal inngå i et godkjent opplegg for ph.d.-utdanning innenfor en tidsramme på 4 år, der 25% av tiden vil utgjøre pliktarbeid i form av undervisning, utviklingsarbeid og/eller administrasjon.
Det er en forutsetning at den som tilsettes har arbeidsplass ved Institutt maskin- og maritime studium campus Haugesund i tilsettingsperioden, og at pliktarbeidet utføres ved HVL.
Det kan bli gjort fradrag i tilsettingsperioden for eventuell tidligere rekrutteringsperiode.
Stipendiatstillingen er en rekrutteringsstilling som skal bidra til et aktivt forskningsmiljø ved HVL.
Det er ønskelig med tiltredelse snarest!
Ansvars- og arbeidsområde:
Stipendiatstillingen er knyttet til prosjektet Nautiske operasjoner og vil inngå i et skapende og bredt sammensatt faglig forsknings- og undervisningsmiljø ved institutt for maritime studier ved HVL, hvor følgende er sentralt:
Planlegge og gjennomføre forsking innenfor nautiske operasjoner
Aktiv deltakelse i forskningsprogrammet MarSafe og i PhD-programmet i nautiske operasjoner, samarbeid i tverrfaglige miljøer og gode faglige og personlige utviklingsmuligheter.
25 % av stillingen som stipendiat er dedikert undervisning ved instituttet.
Noe reising må påregnes og det gis store muligheter for å utvikle faglige nettverk
Vi søker kandidater med fokus og forskning på problemstillinger knyttet til maritim næring på fagfeltene nautiske operasjoner, maritim ledelse og organisasjon, maritim brann og sikkerhet og ny maritim teknologi, og med det bidra til ny kunnskap innen næringen. Temaer som er av interesse er sikkerhetsstyring, navigasjonssikkerhet, maritim kompetanse. Nevnte problemstillinger og tematikk er ikke eksluderende.
Stipendiaten vil inngå i forskergruppen MARSAFE, (Maritime safety) som er et forskningsprogram som fokuserer på risiko og sikkerhet i maritim industri, og undersøker organisatoriske og operative aspekter av hvordan risiko og sikkerhet styres.
Veilederteam blir tildelt ved tilsetting. Stillingen er finansiert av kunnskapsdepartementet.
Det forutsettes at stipendiatens prosjekt innrettes slik at stipendiaten kan bli tatt opp på ph.d.-studiet Nautiske operasjoner. Se omtale, studieplan og opptakskrav for programmet her.
Stipendiaten må søke opptak til ph.d-programmet Nautiske Operasjoner. Veileder vil sammen med kandidaten utarbeide en detaljert plan for forskerutdanningen som skal knyttes til opptak ved ph.d.- utdanningen Nautiske Operasjoner Endelig plan for doktorgradsutdanning skal være godkjent og avtalefestet senest tre måneder etter tiltredelse.
Kvalifikasjonskrav:
Kvalifikasjonskrav:
Relevant mastergrad innenfor relevant Maritimt fagområde. Mastergradsoppgaven må være levert til vurdering innen søknadsfristen, og mastergraden (120 studiepoeng eller tilsvarende) må være godkjent senest fire uker etter søknadsfristen
Karakteren på masteroppgaven skal normalt være B eller bedre og gjennomsnittskarakteren for studiedelen skal normalt være B eller bedre. Søkere som ikke dekker karakterkravet kan søke dersom det kan dokumenteres at kandidaten er særlig egnet for stillingen
Personen som ansettes må dekke kravene til opptak til Ph.d.programmet Nautiske Operasjoner. For mer informasjon, se her.
Søkere må ha gode ferdigheter i norsk og engelsk, skriftlig og muntlig
God IKT-kompetanse
Ønskede kvalifikasjoner:
Norskkunnskaper tilsvarende kravene i norsk høyere utdanning.
Erfaring fra maritim industri
Personlige egenskaper
Ha gode samarbeids- og formidlingsevner
Ha evne til å arbeide selvstendig, ta initiativ og være fleksibel
Gode kommunikasjonsevner, både skriftlig og muntlig
Sterk motivasjon til å fullføre doktorgrad innenfor tidsfristene og for å bidra til forskning innenfor det maritime fagfeltet.
Evne til å arbeide effektivt og systematisk
Evne til nytekning og gjennomføring.
Interesse for å undervise og veilede studenter.
Søkere må levere en foreløpig prosjektbeskrivelse på maks fem sider som tar utgangspunkt i prosjektskissen for studien og beskriver hvordan søker ser for seg gjennomføringen av stipendiatprosjektet, herunder valg av tema, problemstillinger, metode og plan for gjennomføring av prosjektet. Den foreløpige prosjektbeskrivelsen vil brukes i vurdering av kandidatens kvalifikasjoner og vil ikke være den endelige prosjektbeskrivelsen. Denne vil bli utformet sammen med hovedveileder.
Søknad om opptak til ph.d.-utdanningen skal først sendes etter en eventuell tilsetting. Senest 3 måneder etter tilsetting må stipendiaten vært tatt opp på ph.d.programmet. Nærmere informasjon om ph.d. utdanningen finnes her.
Mer informasjon om tilsetting i stipendiatstilling kan du finne på HVL sin nettside: Tilsetting i stipendiatstilling - Høgskulen på Vestlandet (hvl.no).
Hvordan søke på stillingen?
Send søknad og CV ved å klikke på knappen merket 'Søk stillingen' på denne siden.
Vi gjør oppmerksom på at søknader blir vurdert ut fra den informasjon som er lagt inn i www.jobbnorge.no ved søknadsfristens utløp. Det er søkers ansvar å sørge for at alle relevante vedlegg er lagt inn innen fristen, herunder masteroppgaven/hovedfagsoppgaven og inntil fem vitenskapelige arbeider de ønsker å ha med i vurderingen, fullstendig publikasjonsliste, prosjektbeskrivelse, attester og vitnemål. Dersom vitnemålene, karakterutskrifter eller annen dokumentasjon ikke er på et skandinavisk språk eller engelsk, må søker selv laste opp attesterte omsettinger. Hvis vedleggene overskrider 50 MB må de komprimeres før opplasting eller legges ved som lenke.
Søkere med utenlandsk utdanning må i tillegg dokumentere at utdanningen samsvarer med norsk bachelor-, master- eller ph.d.-grad. Se www.hkdir.no for mer informasjon om vurdering av høyere utdanning.
HK-dir tilbyr automatisk godkjenning for enkelte grader fra utvalgte land. Dersom utdanningen til søkeren er dekket av ordningen med automatisk godkjenning, vil det være tilstrekkelig å legge ved dokumentasjon på dette. Du kan lese mer om ordningen med automatisk godkjenning her.
Vi gjør oppmerksom på at søknad om vurdering gjennom den ordinære godkjenningsordningen til HK-dir kan ta tid. Du bør derfor sende søknad om godkjenning så raskt som mulig når du vet at du vil søke på stillingen. Dersom du ikke har fått svar fra HK-dir innen søknadsfristen, legger du ved dokumentasjon fra HK-dir om at de har mottatt søknaden din.
Søkere til vitenskapelige stillinger blir vurdert av en sakkyndig komité. Bedømmelsen skjer på bakgrunn av dokumentert kompetanse, inntil 5 vitenskapelige arbeider. På bakgrunn av komiteens innstilling vil aktuelle søkere bli innkalt til intervju. Tilsettingsorgan er tilsettingsutvalget/råd ved Høgskulen på Vestlandet.
Søknadene blir sendt elektronisk til det sakkyndige utvalget. Søknader kan ikke sendes på e-post til enkeltpersoner ved høgskolen.
Vi tilbyr:
Gode pensjons-, forsikrings-, og låneordninger i Statens pensjonskasse
Spennende fagmiljø med mulighet for kompetanseheving – og utvikling
Muligheter for trening i arbeidstiden
Stillingen som stipendiat lønnes i stillingskode 1017 Stipendiat, lønnstrinn 54. Videre opprykk skjer etter tjenesteansiennitet i stillingen.
Fra lønnen blir det trukket 2 % innskudd til Statens pensjonskasse. Den som blir tilsatt, må rette seg etter de retningslinjer som til enhver tid gjelder for stillingen.
Generell informasjon:
Vi gjør oppmerksom på at unntak fra den offentlige søkerlisten blir behandlet etter reglene i Offentlighetsloven. Søkere som har anmodet om å ikke bli ført opp på den offentlige søkerlisten, vil bli varslet dersom slik anmodning ikke tas til følge.Den statlige arbeidsstyrken skal i størst mulig grad gjenspeile mangfoldet i befolkningen. Det er derfor et personalpolitisk mål å oppnå en balansert alders- og kjønnssammensetning, rekruttere personer med minoritetsbakgrunn, personer med nedsatt funksjonsevne og hull i CV.
Tilsatt under forutsetning av at du får innvilget arbeids- og oppholdstillatelse (må vurderes individuelt).
Høgskulen på Vestlandet er underlagt forskrift for eksportkontrollsystem. Forskriften kan komme til anvendelse i behandlingen av søknadene.
Søk stillingen
Spørsmål om stillingen",Forward reference
125,Bodø kommune – NÅ ER DET NOK!,https://g.acdn.no/obscura/API/dynamic/r1/ece5/tr_2000_2000_s_f/1731115684000/avno/2024/11/9/2/953c33c9-ef43-4cb3-8c00-a3635f17f548.bin?chk=BBF46E,2024-11-11 07:31:23,https://www.an.no/bodo-kommune-na-er-det-nok/o/5-4-2061726,Helse,"Det er med skrekk jeg leser kommunaldirektørens budsjettforslag. Breddeidretten som fra før så vidt får til salt i grøten (eller granulat i kunstgresset om du vil), skal nå bli enda mer avgiftsbelagt, samt miste sårt trengte tilskudd.
Hall- og baneleie for kommunens anlegg foreslås på ny å øke. Denne gang med hele 32,7 % fra dagens satser. Som den største fotballklubben og en av de største håndballklubbene i Nordland med 800 aktive medlemmer, er IK Junkeren en hyppig bruker av kommunens anlegg (Stordalen kgb, Saltvern kgb, Stordalshallen, Nordstrandahallen) og anleggene til Bodø Spektrum KF (Bodøhallen og Nordlandshallen). For 2024 estimerer vi å bruke rundt 1,4 millioner kroner på leie av kommunale anlegg for at våre medlemmer skal ha et aktivitetstilbud. Med en prisøkning på 32,7 % fra dagens priser kan vi forvente å måtte ut med vanvittige 1,85 millioner i 2025.
IK Junkeren omsetter i 2024 for cirka 10,5 mill. Årlig betaler vi cirka 13-18% (avhengig av omsetning) av klubbens omsetning til leie av hallflater og baner.
Til sammenligning bidro Bodø kommune med tilskudd på kr 87.500 kroner til bydelsklubben i Rønvik i 2023. Fra statlige ordninger som LAM (lokale aktivitetsmidler), momskompensasjon og grasrotandelen mottok vi ca. 1,3 millioner i 2023. Totalt ca. 1,4 millioner, tilsvarende som vi årlig betaler for leie av anlegg i byen vår. Med andre ord, alle statlige og kommunale midler klubben får i tilskudd, går rett tilbake til Bodø kommune, enten direkte til kommunen eller via det kommunale foretaket Bodø Spektrum KF.
På toppen av det så er anleggene den kjære byen vår leier ut i forferdelig forfatning. Norges Fotballforbund var nylig på befaring på noen av byens kunstgressbaner. Fasit etter besøket er at Stordalen kgb er i så dårlig forfatning at NFF ikke finner det forsvarlig for barn og ungdom å spille kamper der, og dermed blir banen stengt for all kampaktivitet inntil nødvendige utbedringer er gjort. Status for Aspmyra kgb er ikke mye bedre. Der er ytterkantene av banen i så dårlig forfatning at NFF ikke finner det forsvarlig å beramme 11er kamper på anlegget.
Vinterdrift av Mørkvedlia kgb og Aspmyra kgb ser det også ut til at vi kan se langt etter kommende vinter. Driftstilskudd til Mørkvedhallen er kuttet til beinet, de har ikke råd til å holde banen åpen. En bane som sørger for at barn og ungdom i område Hunstad, Mørkved og Tverlandet kan holde seg i aktivitet gjennom vinteren.
På Aspmyra kgb har Bodø kommune i nyere tid brukt flere millioner kroner for å lage en ordning rundt banen slik at granulat skal holde seg innenfor anlegget. Dessverre er ikke arbeidet ferdigstilt og Statsforvalteren i Nordland (som er nærmeste nabo) vil med all sannsynlighet ikke tillate at det brøytes mer enn fra 16m til 16m. Så om Bodø kommune skulle finne midler til å holde AKG åpen i vinter så har Bodø-fotballen likevel gått ifra 2 vinterdrevne baner til 0,75.
Bodø kommune bidrar i 2024 med 9.650.675 millioner kroner til faste avtaler som direkte eller indirekte er tilskudd til idretten. I tillegg har kommunen i år bidratt med 6.110.000 millioner kroner for ekstra arrangementstilskudd på grunn av kulturhovedstad 2024. I tillegg til dette kommer interne driftskostnader og investeringer som jeg dessverre ikke har tall på.
Bodø kommune budsjetterer i 2025 med en omsetning på 5.469.243.000 milliarder kroner. Med knappe 10 millioner i tilskudd til idretten (sett bort fra driftskostnader, investeringer og det idretten selv betaler tilbake til kommunen) så utgjør kommunens bidrag til idretten på småflaue 0,17 % av Bodø kommunes omsetning. Og nå foreslås det å krympe tilskuddene ytterligere. Idrettsfiendtlig?
Bodø kommune er i økonomisk krise, det tror jeg de aller fleste innbyggerne i byen vår har erkjent, men å belaste idrettsklubbene enda mer er som å pisse i motvind.
Idrettsklubbene bidrar med enorme verdier. Verdier som ikke nødvendigvis har materialisert seg når Pernille og Kasper som 6 åringer begynner med idrett, men som materialiserer seg gjennom at de får et livslangt forhold til fysisk aktivitet. Aktivitet som barna våre forhåpentligvis tar med seg inn i det voksne liv for å ta vare på kropp og sjel. Effekter som bedre fysisk og mental helse, styrket sosialt samhold og inkludering av marginaliserte grupper er vanskelig å kvantifisere. Helsefordelene kan variere fra redusert forekomst av livsstilssykdommer til forbedret mental helse, mens sosiale fordeler kan inkludere alt fra bedre integrering av innvandrere til økt samfunnsengasjement blant unge. Det samfunnsøkonomiske regnskapet bør være åpenlyst!
Norsk Ligafotball (interesseorganisasjon for 2. og 3. div. klubbene) laget i 2023 en bærekrafts rapport for klubbene tilhørende disse nivåene, med hjelp av UEFAs metode for å beregne samfunnsnytten, kjent som Social Return on Investment (SROI). Metoden beregner fotballens økonomiske verdi til samfunnet ut fra tre perspektiver:
Økonomisk verdi – den vekst som fotballen genererer i omsetning og arbeidsplasser
Helseverdi – den besparelsen samfunnet gjør takket være den positive effekten som fysisk aktivitet gjør: færre tilfeller av diabetes, nedgang i antall kreftdiagnoser, bedre mental helse og mindre antall hjerte- og karsykdommer.
Sosial verdi – den sosiale nytteverdien som ungdommer har av en meningsfull fritidsaktivitet som leder til lavere kriminalitet og bedre resultater på skolen.
For de 87 medlemsklubbene til Norsk Ligafotball er den totale verdien av samfunnsnytten beregnet til enorme 922 268 122 millioner kroner! Hvorav sosial verdi og helseverdi står for 827.415.582 av de drøyt 922 millionene.
Hvordan samfunnsverdien ser ut i kroner og øre blant idrettsklubbene i Bodø kommune har jeg ikke tall på, men det hadde garantert vært veldig interessant lesning for byens politikere.",Metaphor
1,Venstre utfordrer: Vil gi 105 milliarder til Ukraina,https://akamai.vgc.no/v2/images/dc7a49bb-28a4-4a05-a494-fff650e894b5?format=auto&w=1080&s=e2e74f53c1bed8be43a06475fa179eeab182204d,2024-11-12 19:43:13,https://www.vg.no/nyheter/i/8qX8GG/venstre-utfordrer-vil-gi-105-milliarder-til-ukraina,Politics,"Trodde du Høyre dro til da de sa at de vil tredoble regjeringens milliardstøtte fra 15 til 45 milliarder kroner til Ukraina neste år? Oh, no:
Nå
Kortversjonen
Venstre foreslår å gi 105 milliarder kroner til Ukraina neste år.
Dette er betydelig mer enn regjeringens foreløpige planlagte støtte på 15 milliarder kroner.
Melby hevder at pengene hovedsakelig vil bli brukt i Ukraina og ikke påvirke norsk økonomi og rente.
– Venstre vil gi 105 milliarder kroner til Ukraina neste år.
Det sier Venstre-leder Guri Melby til VG tirsdag ettermiddag.
Det er syv ganger så mye som regjeringens foreløpige støttenivå på 15 milliarder kroner.
Hun sier at dette er en lekkasje fra Venstres alternative statsbudsjett som presenteres mandag.
– Ukraina kjemper for sin egen og for vår frihet mot Putins krigsmaskin. Venstre prioriterer derfor 105 milliarder kroner til Ukraina neste år, sier hun.
Høyre har vært ute og signalisert at partiet vil foreslå å tredoble den norske støtten til 45 milliarder kroner neste år, hovedsakelig til militær støtte.
Aps utenrikspolitiske talsperson på Stortinget, Åsmund Aukrust, sa til VG i dag at 15 milliarder er gulvet alle partiene på Stortinget er enige om, men han signaliserte at regjeringen vil gi mer:
– Vi har hele tiden sagt at det vil komme mer i løpet av året, sa Ap-Aukrust.
– Situasjonen i Ukraina er forverret og russerne rykker stadig fremover. Venstre vil øke den norske støtten raskt og kraftig, sier Melby.
– 105 milliarder kroner fremstår ikke som veldig troverdig å få støtte for?
– Norge må gjøre alt vi kan for at Ukraina vinner denne krigen. Det handler om å gjøre det som er rett for våre europeiske venner, og det handler om å styrke vår egen sikkerhet. Å støtte Ukraina i deres kamp mot Putin er det viktigste Norge kan gjøre for å styrke vår egen sikkerhet i en urolig verden.
Regnestykket
Hun sier at deres regnestykke ser slik ut:
– Regjeringens 15 milliarder ligger til grunn. Så omprioriterer vi 10 milliarder i vårt eget budsjett, henter 30 milliarder fra oljepengene og legger på 50 milliarder i nysalderingen. Da havner man på 105 milliarder kroner.
– 30 milliarder ekstra oljepenger; dere kan anklages for å bidra til at Norges Bank ikke setter ned renten?
– Disse pengene skal i all hovedsak brukes i Ukraina, på å anskaffe utstyr som de ikke skal kjøpe i Norge. Norge har muligheten til å ta en lederrolle i å få slutt på denne krigen. Dette er en krig som kan vinnes med penger Norge har.
– Så Kongsberggruppen og andre norske selskaper skal ikke få levere noe av dette i militært materiell?
– Jeg sier ikke det, men det vil være så lite at det ikke vil slå nevneverdig inn i norsk økonomi. Med vårt forslag holder vi oss langt unna handlingsregelen på tre prosent; vårt forslag innebærer 2,7 prosent oljepengebruk. Jeg mener dette er veldig ansvarlig.
– Og så tryller dere opp 50 milliarder kroner. Hvor skal dere kutte 50 milliarder kroner andre steder for å finansiere det?
– Det er nysalderingen som er det siste Stortinget gjør. Regjeringen har sagt at de vil ta 5 milliarder der og gi til Ukraina. De har åpnet den døren.
– Det er forskjell på 50 og fem milliarder kroner?
– Dette er penger som uansett ikke er tenkt brukt i Norge nå, som skulle rett inn i oljefondet. Vi setter altså av pittelitt mindre til oljefondet enn vi ellers ville gjort. Når pengene i hovedsak brukes i Ukraina, rammer ikke det vår økonomi:
– Det er penger vi går i ekstra overskudd med, sammenlignet med statsbudsjettet, sier Venstre-lederen.
105 milliarder i mange år
Hun sier at det bare bør være begynnelsen.
– Det er viktig å understreke at dette er et nytt gulv. Det er en klar forutsetning for oss at støtten på dette nivået løper til minimum 2027. Ukraina trenger forutsigbarhet og å vite at Norge er en stabil og troverdig partner så lenge det trengs, sier Melby.
Melby om USAs rolle og Venstre-press her
Melby trekker også frem at presidentvalget i USA bør være en tydelig knagg for en mangedobling av den norske støtten.
– Donald Trump har tidligere skapt usikkerhet om USA vil gi like mye som før. I går ble det kjent at han har spurt Marco Rubio om å bli utenriksminister. Rubio var blant senatorene som stemte mot den siste støttepakken med hjelp til Ukraina.
Hun sier at økt norsk og europeisk pengestøtte, kan mykne opp Trump-regimet.
– Jeg tror at hvis Norge sier tydelig til amerikanerne at «vi bidrar, vi gjør vårt», vil det være større sannsynlighet for at vi klarer å snu retorikken vi har hørt fra Trump og hans støttespillere.
Hun viser til at hun og Venstres finanspolitiske talsperson Sveinung Rotevatn tidligere i høst sendte et brev til de parlamentariske lederne på Stortinget for å be om nye forhandlinger for Ukraina-støtte.
– Situasjonen blir bare verre i Ukraina dag for dag. Situasjonen er uholdbar og jeg mener Norge bør gjøre mye mer enn det vi gjør i dag. Jonas Gahr Støre har sagt på Stortingets talerstol at «Norge gir det Ukraina har bedt om», men det stemmer ikke. Krigen i Ukraina kan vinnes med penger, og da må vi gi det vi kan.
Vis mer
– Er dette Venstres dårlig-samvittighets-penger fordi Norge har tjent så mye på krigen, på grunn av økte gassinntekter?
– Det handler mer om at Norge har en unik mulighet som andre land ikke har. Med vårt forslag vil vi ligge på samme andel av bruttonasjonalbudsjettet som det Danmark gir i støtte til Ukraina. Med våre ekstra gassinntekter har vi råd til det, når Danmark har.",Metaphor
54,Bærum vil legge ned barneskole: –⁠ Midtpunktet i nærmiljøet,https://akamai.vgc.no/v2/images/7f974e29-9858-475e-9338-4352cf6a0b10?format=auto&w=1080&s=05b8631549f4ccf12c26e4884278bb8684933b69,2024-11-11 03:56:06,https://www.vg.no/nyheter/i/Vz5rBl/baerum-vil-legge-ned-gullhaug-barneskole-midtpunktet-i-naermiljoeet,Politics,"Bærum kommune må redusere budsjettet med én milliard de neste årene. Barna skal ikke rammes først, mener foreldre.
Emma Bø
Hallgeir Vågenes (foto)
For 25 minutter siden
Kortversjonen
Bærum kommune må kutte budsjettet med opp mot én milliard de neste årene, foreldre mener skolene må skjermes.
Gullhaug skole er foreslått å nedlegges, og elevene flyttes til Lommedalen skole, noe foreldre protesterer mot.
Bærum kommune bruker allerede svært lite midler per elev på skole, i forhold til andre kommuner. Det viser en rapport fra Agenda Kaupang.
– Det er en veldig god og trygg skole, sier Torbjørn B. Caverly Bartels. Han er far til William (9) og Fredrik (6), som går i 4. og 1. klasse ved Gullhaug skole i Bærum.
Bartels har også en liten datter som nettopp har fylt ett år. Familien valgte å bosette seg i området ved Gullhaug skole, nettopp på grunn av nærheten til skolen.
– Den er midtpunktet i nærmiljøet.
25. september la Kommunedirektøren i Bærum frem forslaget til økonomiplan for 2025–2028. Her foreslås skolen å legges ned i 2026, og elevene flyttes til Lommedalen skole.
Dette reagerer Bartels på:
– Fjerner du en barneskole, så legger du ned nærmiljøet også.
Skoler foreslås lagt ned over hele landet. VG har tidligere skrevet om Vågan kommune i Lofoten, som planlegger å legge ned flere skoler og barnehager. Kommunen har dårlig økonomi, og står på ROBEK-listen.
Det gjør ikke Bærum.
Budsjettforslaget ligger nå hos politikerne, som skal vedta det endelige budsjett 4. desember.
Skolenedleggelser: – 300 færre grunnskoler i 2034
– Uklokt
VG møter trebarnsfaren utenfor Gullhaug skole, sammen med FAU-leder Kristine Granquist og andre egasjerte foreldre.
– Vi tenker det er uklokt, eller i alle fall kortsiktig å legge ned skolen på grunnlaget som foreligger nå. Det er mange barnefamilier som har flyttet til området nå, med både to og tre og fire barn, sier Granquist.
Lommedalen skole ligger rundt to kilometer unna. Dette gir lengre skolevei for barna, men det er ikke dette foreldrene er mest opptatt av:
– Vi vet jo at det opereres med større skoler, og lengre skolevei rundt om i landet. Men spørsmålet er mer hvorfor man skal velge å kutte i barneskolene? Det er ikke de som bør rammes først, sier Bartels.
Forslaget om nedleggelse av Gullhaug barneskole har vekket stort engasjement i nærområde. Foreldrene har laget plakater, hatt folkemøte med politikerne, skrevet leserinnlegg og stilt opp i Budstikka, som har skrevet flere saker om den foreslåtte nedleggelsen.
– Vil miste veldig mye
Granquist frykter nedleggelsen vil gå hardt utover både skolemiljø og nettverket rundt de mest sårbare elvene.
Hun viser til at Bærum kommune også foreslår å kutte 100 årsverk i Bærumskolen:
– Alt utenom lærerne. Det er miljølærere, helsesykepleiere, assistenter, bibliotekarer, dette støttelaget rundt elever som kan ha det litt ekstra utfordrende på skolen, de vil nå miste veldig mye.
– De har feil prioriteringer tenker jeg, i forhold til prestisjeprosjekter som strengt tatt ikke er nødvendige, og så går det på bekostning av den største verdien vi har, som er barna, sier Bartels.
Oppmøtte foreldre VG snakker med, viser blant annet til Nadderud stadion og «dyr granittstein i Sandvika». Flere foreldre påpeker også på at Bærum kommune ikke har eiendomsskatt.
– Skulle ønske vi ikke var i denne situasjonen
Direktør ved oppvekst i Bærum kommune, Brynhild Serine Farbrot, sier kommunen forstår engasjementet og kritikken til foreldrene:
– Vi skulle ønske vi ikke var i denne situasjonen.
Hun sier det blir umulig å redusere driftsbudsjettet med en milliard, uten å gjøre kutt som rammer innbyggerne. Farbrot viser til at det er dyrtid, kommunen opplever sviktende skatteinntekter og regjeringens nye skatteutjevning fører til at kommunen må kutte mye.
– Det er utfordrende å skjerme noen grupper.
– Vår jobb har vært å legge fram et forslag til budsjett som balanserer forsvarlig drift og forsvarlige tilbud til innbyggerne. Alle tjenesteområdene i kommunen rammes, også skole. Vi har stor forståelse for at det oppleves inngripende når en barneskole avvikles og elevene ved Gullhaug skole skal samlokaliseres med naboskolen Lommedalen.
Hun peker likevel på at de to skolene ligger tett, med kort avstand mellom seg.
– Området Lommedalen- Bærums Verk er et område med solide levekår, engasjerte lokalmiljø og skoler med godt kvalifiserte ansatte. Ved en endring i skolestrukturen vil det legges opp til et bredt involveringsarbeid for å identifisere hva som er viktig videreføres når to kulturer skal forenes og et nytt skolesamfunn skal skapes.
Rapport: Lavest bemanning i landet
Granquist anerkjenner at Bærum kommune må kutte mye i budsjettet sitt for neste år og sier hun forstår at politikerne står i vanskelige valg. Hun mener likevel budsjettkuttene ikke bør gå ut over barna:
– Det som er trist, er jo at mye treffer oppvekst og utdanningssektoren, som går utover barn og unge. Som ikke har en stemmerett eller som ikke har så mye å stå opp med.
– Bærum bruker minst penger per elev i hele landet. Det i seg selv er jo noe vi undres over da. Er det virkelig det kommunen skal stå for?
Her viser hun til en rapport laget av Agenda Kaupang for Bærum kommune i februar 2024. I rapporten slår konsulentselskapet fast at det kun var én kommune med lavere undervisningskostnader per elev i 2022, og at ingen kommuner hadde lavere bemanning per elev i skoleåret 2022–2023 enn Bærum.
«Bærum driver helt på lovens grense når det gjelder antall lærerårsverk», slår konsulentselskapet fast.
Granquist trekker frem at Bærum kommune bruker 114 millioner kroner mindre på skole enn Kristiansand. Selv om kommunen har rundt 15.000 flere innbyggere.
– «Effektiv skoledrift» – eller billig skoledrift ...",Forward reference
41,Kina gjør seg klar til nye år med Trump,https://premium.vgc.no/v2/images/8dcdef4b-7e79-470d-866f-790ac7f339ac?fit=crop&format=auto&h=1267&w=1900&s=eb7f21dbb52ea88e4646c26f9aa16c857b72259f,2024-11-11 09:30:07,https://www.bt.no/utenriks/i/Jbp2k8/kina-gjoer-seg-klar-til-nye-aar-med-trump,Politics,"Kina venter seg trolig et konfliktfylt og uforutsigbart forhold til en ny Trump-administrasjon, både når det gjelder handel, teknologi og Taiwan.
USAs president Joe Biden møter Kinas president Xi Jinping i California i november i fjor. Forholdet mellom Kina og USA ble merkbart bedre etter dette.
1 av 5 Foto: Doug Mills / The New York Times via AP / NTB
I Trumps første presidentperiode var forholdet mellom Kina og USA preget av både handelskrig og brudd på kutymen når det gjaldt Taiwan.
Det som først framsto som et vennlig kameratskap mellom Trump og Xi Jinping, surnet etter hvert kraftig – ikke minst etter at Trump ga Kina skylden for koronapandemien og langet ut mot det han omtalte som «det kinesiske viruset».
På nyåret er Trump tilbake i Det hvite hus, og nå må Kina etter alt å dømme belage seg på fire nye år med skjerpet toll og hardtslående retorikk.
Men denne gangen er Kina i det minste bedre forberedt, ifølge professor i internasjonale relasjoner Zhao Minghao ved Fudan-universitetet i Shanghai.
– Trump er denne gangen ingen ukjent figur for kinesiske myndigheter. Beijing kommer til å svare på en gjennomtenkt måte og forsøke å kommunisere med Trump-teamet, mener han. Satser på andre land
De siste årene har Kina tatt flere grep for å kunne takle en opptrappet handelskrig med USA. Samarbeidet med andre land og regioner er styrket – ikke bare med Russland, men også med Afrika, Latin-Amerika og Sørøst-Asia. Landet fører også et aktivt diplomati for å løse konflikter med EU, India, Japan og Australia.
I tillegg har Kina sørget for å bli mindre avhengig av amerikansk teknologi etter hvert som USA har innført strenge restriksjoner på hva Kina får importere.
Likevel vil kinesiske myndigheter trolig måtte pumpe store summer inn i økonomien for å holde veksten oppe hvis Trump gjør alvor av å innføre 60 prosents toll på kinesisk import.
Kina eksporterer varer for over 400 milliarder dollar til USA hvert eneste år og vil kunne rammes hardt hvis store deler av dette forsvinner.
Kinesisk økonomi sliter allerede med høy ungdomsledighet, krise i boligbransjen, befolkningsnedgang og en kraftig eldrebølge i mange år framover. Det betyr at Kina kan være mer sårbar for amerikanske straffetiltak nå enn hva landet var for noen år tilbake. Kina kan slå tilbake
Så langt har både president Xi Jinping og Kinas ambassadør til USA, Xie Feng, understreket at Kina ønsker samarbeid og dialog, og at dette vil lønne seg for begge land. Samtidig finnes det også en mulighet for at Kina slår hardt tilbake mot en eventuelt amerikansk straffetoll.
– Jeg tror vi kommer til å se en ganske aggressiv gjengjeldelse fra Kinas side. Vurderingen er trolig at det å spille grei ikke førte til noe for Kinas del, og at det å slå hardt tilbake, muligens vil få USA til å tenke seg om to ganger før de presser Kina økonomisk, sier Joe Mazur, analytiker ved konsulentselskapet Trivium China i Beijing.
En slik gjengjeldelse kan blant annet ramme amerikanske selskaper som McDonalds og Starbucks som har hatt en kraftig vekst i Kina de siste årene. Blant annet er Shanghai den eneste byen i verden med over 1000 Starbucks-kafeer. Ukraina-hjelp?
I Trumps første presidentperiode førte økte tollsatser til at Kina ble presset til innrømmelser ved forhandlingsbordet. Det ble gitt løfter om både bedre beskyttelse av amerikanske selskapers immaterielle rettigheter og at Kina skulle importere flere varer fra USA.
Denne gangen kan også Ukraina-krigen komme til å bli et forhandlingskort ettersom Trump muligens vil trenge Xis hjelp til å finne fredsløsning, mener Wang Huiyao ved tenketanken Senter for Kina og globalisering i Beijing.
– Kina er både Russlands og Ukrainas største handelspartner. Disse nære økonomiske båndene gir Kina en unik mulighet til å spille en større rolle i forsøk på å skape fred, hevder han.
Det var Kina som for seks-sju år siden sørget for å etablere kontakt mellom Trump og Nord-Koreas Kim Jong-un. Det hele endte imidlertid med sterk nordkoreansk misnøye og null tegn til at Kim ville skrote landets atomvåpenprogram. – Han vet jeg er gal
Biden-administrasjonen har det siste året vært nøye med å opprettholde dialogen med Kina tross intense interessekonflikter. Forholdet ble merkbart bedre etter at Xi og Biden møttes til et fire timer langt møte i California i november 2023.
Men Taiwan-spørsmålet skaper fortsatt spenninger.
Mens Biden har gjort det klart at han er villig til å la amerikanske soldater forsvare Taiwan mot en kinesisk invasjon, har Trump sagt at militærmakt kommer til å være unødvendig.
– Xi respekterer meg og vet at jeg er f … gal, sa Trump i et intervju med The Wall Street Journal et par uker før valget.
Skulle Kina likevel ta kontroll over Taiwan med makt, har Trump truet med å skjerpe straffetollen på kinesiske varer med 150–200 prosent.
Samtidig har USAs kommende president gitt flere ulike signaler til Taiwan, og ikke alle er positive. Han har uttalt at den selvstyrte øya bør betale USA for å forsvare den. Og han har også antydet at Taiwan har stjålet databrikkeindustrien fra USA, et narrativ som kan føre til et mer konfliktfylt forhold mellom Taiwan og USA.
Taiwan produserer nesten 90 prosent av verdens mest avanserte databrikkene, som trengs for å utvikle kunstig intelligens, noe som er en av grunnene til at den er så viktig for både USA og Kina.",Question
138,– Som om halvparten av unge norske menn har pådratt seg klamydia,https://www.cdn.tv2.no/images?imageId=17173235&x=0&y=14.21&cropw=100&croph=70.49&panox=0&panoy=14.21&panow=100&panoh=70.49&width=1200&height=630,2024-11-12 14:48:49,https://www.tv2.no/nyheter/innenriks/som-om-halvparten-av-unge-norske-menn-har-padratt-seg-klamydia/17172712,Politikk,"TV 2s partibarometer for november viser at venstresiden av norsk politikk blør velgere til høyresiden.
I gallupen får Frp 19,7 prosent oppslutning. Det er to prosentpoeng mer enn Arbeiderpartiet, som ligger på 17,7 prosent. De har mistet 35.000 velgere til Frp – og fått 1000 tilbake.
I hovedsak er det unge menn som står bak Frps suksess. Samtidig viser gjennomsnittet i seks av sju nasjonale stortingsmålinger i oktober, at Frp er det største partiet blant menn.
Skyver den politiske venstresiden unge menn fra seg? Og hvorfor?
Mímir Kristjánsson, stortingsrepresentant for Rødt, mener det har blitt gjort store politiske feil på venstresiden over tid.
Blant annet trekker han frem en skolepolitikk som han mener har vært dårlig tilpasset gutter og unge menn.
– Når du forbinder venstresiden med lærerpartiene i Norge, som jo mange gjør, og du ikke liker skolen spesielt godt, så er det en god grunn til at du tenker at venstresiden ikke passer for deg, sier han.
Gutte- og jentepolitikk
På TV 2s novembermåling er Høyre størst med en oppslutning på 25,7 prosent.
Oda Oline Omdal, fylkestingsrepresentant for Høyre i Agder og rådgiver i tankesmia Civita, var mandag gjest i «Nyhetskompaniet» på TV 2. Hun tror mye av årsaken ligger i politikken som føres på de to flankene.
– Jeg tror det handler om at folk opplever at høyresiden bryr seg mer om økonomiske spørsmål, utenriks, forsvar – ting som gutter kanskje er mer opptatt av enn jenter, sier hun, og fortsetter:
– Og så har venstresiden vunnet veldig mange jenter på for eksempel abortsaken, klima og skole.
Hun mener også at det kan være vanskelig å løfte debatter om problemer hos gutter.
– Det blir fort skutt ned med at jenter tradisjonelt har tjent dårligere og hatt lavere stillinger i næringslivet, eller har hatt andre rettigheter som har vært truet i større grad enn menn har, sier hun.
– To ting venstresiden gjør galt
Mímir Kristjánsson er enig med Omdal. Han trekker særlig frem to ting han mener venstresiden har gjort galt – både i Norge og andre land.
– Hver gang man skal snakke om et problem menn har, så må man hele veien beklage og understreke at det finnes en gruppe kvinner som har det enda verre, sier han
– Det andre er ideen om at for å være på venstresiden, må du ha riktig mening ikke bare i ett eller to eller tre spørsmål, men i 99 av 100 spørsmål. Hvis du mener noe feil, så er du nærmest et umoralsk eller dårlig menneske.
Så sikker er Trump-målingen av unge norske menn
– Jeg tror mange unge menn, og menn generelt, er ganske lei av å bli fortalt hva som er greit og ikke greit å mene, sier han.
Kristjánsson trekker frem medieoppslag som at halvparten av unge, norske menn ville stemt på Trump, og at Frp ville vært Norges største parti om det var opp til unge menn.
– Jeg synes de bærer et sensasjonalistisk preg, som om nyheten egentlig er at halvparten av unge norske menn har pådratt seg gonoré eller syfilis eller klamydia, sier han, og fortsetter:
– Det fremstår som at det er åpenbart fra hele samfunnets side, at dette ikke bare er en mening unge menn har, men at det også er feil mening. Og at jobben er å finne ut hvordan de skal slutte å ha den meningen istedenfor å ta dem på alvor.
Nyansert bilde
Trygve Svensson, leder i Tankesmien Agenda, mener at bildet kan nyanseres,
– FpU og Unge Høyre gjorde for eksempel et knallvalg i 2023-valget, men før det hadde AUF vunnet fire skolevalg på rad, poengterer han.
Samtidig legger han til at det er viktig å ta diskusjonen.
– Se for deg et samfunn der alle kvinner står et helt annet sted politisk enn menn. Unge menn og unge kvinner i 20-årene skal jo gå på date, stifte familie og få barn, sier han.
Svensson mener man bør begynne å løfte en likestillingspolitikk med enda mer kjønnsbalanse.
– Jeg mener for eksempel at flere av partiene på venstresiden kunne hatt en mannspolitisk talsperson, på samme måte som det lenge har vært helt naturlig å ha kvinnenettverk og kvinnepolitiske talspersoner.
«Gjør døren høy, gjør porten vid»
På spørsmål om hva venstresiden skal gjøre for å trekke gutta tilbake til sin side, trekker Mímir Kristjánsson frem to ting:
– Det ene er å finne politiske saker som treffer menn, sier han.
Det andre mener han er å «gjøre døren litt høyere og porten litt videre inn til venstresiden».
– Sånn at du ikke sitter med en følelse av at fordi du liker å spise biff og kjøre dieselbil, kan du ikke politisk være en del av verdifellesskapet som venstresiden er – som tross alt skal favne alle i Norge som er opptatt av sosial likhet og å bekjempe økonomiske forskjeller, sier han, og fortsetter:
– Jeg tror nok mange ser på venstresiden som et trangt sted å være. Og det er det jeg har mål om å prøve å få gjort noe med.
Se Nyhetskomapniet:
Mannekrisen
TV 2 Play",Question
175,Norges nest yngste ordfører sørget for historisk høy sykepleierlønn,https://www.dagsavisen.no/resizer/v2/EGZRRWVGKJB7VLJI3QSHSSHWDM.jpg?smart=true&auth=2a174b6506e0ce06ab4a29e140c674122866ed43254fb32b31f7646877b7b022&width=1200&height=630,2024-11-11 12:09:06,https://www.dagsavisen.no/nyheter/navn-i-nyhetene/2024/11/11/norges-nest-yngste-ordforer-sorget-for-historisk-hoy-sykepleierlonn,Politikk,"---
Navn:
Kennet Tømmermo Reitan (23)
Hva:
Ordfører i Røyrvik i Trøndelag for Samarbeidslista, og medlem av Senterpartiet.
Aktuell:
Har nylig vedtatt lønnsøkning til kommunale sykepleiere på 200.000 kroner, som de eneste i Norge.
---
Røyrvik har fått mye oppmerksomhet
for økt sykepleierlønn
– og det samme har du! Hvordan er det å plutselig stå i sånt?
– Det har vært positive tilbakemeldinger på det, så det har ikke vært den verste saken å stå i. Det har vært verre! Artig å få så mye positiv oppmerksomhet rettet mot kommunen, hvert fall i en liten bygd som vår. Det er veldig stas. Og så viser det at vi har gjort noe «storgæli» eller noe veldig rett, og i dette tror jeg har det vært veldig rett.
Har mange sykepleiere banket på døra hos dere?
– Det har vært veldig bra respons. Mange henvender seg til oss og ønsker å jobbe her, og våre egne håper å få mer stabile arbeidskolleger.
Det er jo en oppsiktsvekkende politikk å vedta – et lønnstillegg på 200.000 for kommunalt ansatte. Hva ligger bak?
– Bakgrunnen er at vi gjennom to-tre år har brukt bemanningsbyrå på sykehjemmet, og det har tatt av litt, etter hvert som vi har mista folk og fått hull i turnusen. Når vi har lyst ut har vi ikke fått søkere, selv om vi har prøvd ulike formater for rekruttering, som signeringsbonus på 100.000 kroner. Nå tilbyr vi lønnsøkning, arbeid under utdanning og tilrettelagt turnus.
Hvordan er det å stå på forsiden av medier over hele landet?
– Både og.
Hva er negativt?
– Om folk synes det blir for mye? Dette er jo hele kommunestyret som står bak, og administrasjonen som har funnet på ideen, og de ansatte som har stått i dette i to år – og så er det jeg som skal fronte det? Også er det er noe med å være offentlig person, du mister litt av privatlivet ditt. Men det er mye enklere å stå i media når det er positive saker.
Opplevd det motsatte i andre saker?
– Ja. Det var en sak i
Nettavisen
om at kommunen brukte 1,7 millioner på lederutvikling i 2023. Media skal skrive kritiske saker om offentlige pengebruk. Men det er viktig, når man går på folk og fellesskap, at man har med seg alle ender av saken.
– Det er også bekymringsfullt med tanke på rekruttering til politikken, måten politikere blir omtalt. Altså, fordi du stiller deg på en liste, betyr ikke det at du er idiot. Du gjør en jobb for fellesskapet, og du må gjøre vurderinger og prioriteringer man kan være uenig i. Men du må ha respekt for at politikeren tør å stå opp for meningen sin. Det er sjelden vare i dagens samfunn.
Reitan mener man bør ha respekt for de som stiller på lister i lokalsamfunnene, selv om man er uenig med dem.
(Privat)
Du er Norges nest yngste ordfører. Hvordan havnet du der?
– Det startet med kommunereform-prosessen i 2014. Jeg satt som leder i elevrådet, og ble satt i en reform-gruppe sammen med ordfører og rådmann og flere. Da var mamma varaordfører, og jeg sverget på at jeg aldri skulle bli politiker – for å dra på møter synes jeg var teit, og jeg likte ikke man måtte være så mye borte. Men det ble tent en flamme den gangen, og det har egentlig bare bygd seg på. Jeg var ansatt i Sp mens jeg studerte lektor i samfunnsfag, som var utdanningsplanen. Det var aldri meningen mening å bli ordfører som 22-åring.
– Jeg kunne godt stå på lista til kommunevalget, og ble oppfordret til å stå på toppen da tidligere ordfører ville gi seg. Etter noen dagers tenkepause sa jeg ja, men trodde aldri vi ville få ordførervervet. Men vi endte med 59,6 prosent, og det var fryktelig stas.
De fleste er vel kanskje studenter i storbyer og slikt nå, men du holder til i Røyrvik. Hvordan er det å være ung voksen i Røyrvik?
– Jeg drar ned gjennomsnittsalderen! Men på mange vis er jeg er en 70-åring i 20-årskropp, hehe. Men det er både og. Jeg har ikke så mange som er jevngamle med meg her, men jeg har ikke noe fritidsproblem – for jeg arbeider mye. Når man bor her, flytter ungdommene hjemmefra når de er 15 for å gå på videregående. Da må man regne med at man må ut å reise for å treffe venner. Og så er jeg glad å være ute i naturen, og det gjør jeg gjerne alene, så det passer meg greit.
– Utfordringen er å finne seg kjæreste, da må jeg utom kommunegrensene!
Du får ha lykke til med det! Vi tar noen faste spørsmål: Hvem var din barndomshelt?
– Mormor. Vi hadde et utrolig nært forhold, og pratet om alt og ingenting. Hun var verdens snilleste, varmeste person. Samtidig har mamma vært et forbilde i politikken, der har hun vært ledestjernen. Hun er enda fast ansatt som politisk rådgiver!
Er det noe du angrer på?
– Nei.
Hvilken bok eller film har gjort stort inntrykk på deg?
– Som sørsamisk kommune jobber vi en del med Sannhets- og forsoningskommisjonens rapport, og filmen «Sameblod» gjorde inntrykk på meg, for å vise hva som faktisk har foregått. «Kongens Nei» gjorde også inntrykk, for både oldefar og tippoldefar var grenseloser.
Hvem ville du stått fast i en heis med?
– Mange, men Siv Jensen, kanskje?
Oi! Hvorfor det?
– En ting er at Trygve er et forbilde, men måten Jensen var som politiker har fascinert meg. Hun var god til å argumentere, sto fast på sine meninger og prinsipper, samtidig som hun var litt rundere i kantene enn Frp vanligvis er, som nå med Sylvi Listhaug. Siv Jensen og Trygve Slagsvold Vedum i samme regjering, det ville vært et dream team!
Les også:
Skolefraværforsker om generasjon «bomullsbarn»: – For enkelt
(+)
Les også:
Metoden som forbløffer: Denne fastlegen får folk til å gå på jobb
Les også:
«Lykkeland» sesong 3: Viser offshore-industriens styggeste sider
(+)",Forward reference
188,NÅ: Tiltalt for drapsforsøk på 16-åring,https://sol.no/assets/favicon/favicon-228.png,2024-11-11 07:35:54,https://sol.no/nyheter/na-tiltalt-for-drapsforsok-pa-16-aring/82216261,Politikk,"Bli varslet om siste nytt i Sol-appen! Last ned for Iphone her og Android her!
11.47: Togkaoset i Oslo: Ny oppdatering klokken 14.30
Mandag er det fortsatt stengt for togtrafikk ved Nationaltheatret i Oslo etter en kabelbrann. Bane Nor varsler ny oppdatering klokken 14.30.
– Det er stengt ved Nationaltheatret på grunn av signalfeil etter tidligere brann, opplyste Bane Nor ved 6-tiden natt til mandag.
De ber reisende sjekke togselskapets app eller nettside for mer informasjon om avganger.
– Vi beklager ulempene dette skaper, skriver Bane Nor.
Elleve linjer er rammet av togstansen. Brannen oppsto i kabelsystemet litt før klokken 3 natt til søndag og førte til signalfeil.
Toglinjene som er rammet, er:
* L1 Spikkestad-Lillestrøm, Hovedbanen
* R12 Kongsberg-Eidsvoll, Gardermobanen
* R13 Drammen-Dal, Hovedbanen
* R14 Asker-Kongsvinger, Kongsvingerbanen
* L2 Stabekk-Ski, Østfoldbanen
* R21, Stabekk-Moss, Østfoldbanen vestre linje
* F4 Oslo S-Bergen, Bergensbanen
* F5 Oslo S-Stavanger, Sørlandsbanen
* RE10 Drammen-Lillehammer, Dovrebanen
* RE11 Skien-Eidsvoll, Vestfold- og Gardermobanen
* FLY1 Drammen-Oslo lufthavn, Flytoget
11.45: Nye Tøyenbadet i Oslo åpner i januar
Oslos nye hovedbad, Tøyenbadet, åpner omsider dørene 6. januar etter nyttår. Osloboerne har vært uten hovedbad siden 2019 da det gamle badet ble revet.
11.17: Tiltalt for drapsforsøk på 16-åring
Fire menn tiltalt for drapsforsøk på 16-åring på T-banen, skriver Avisa Oslo. De tiltalte er i alderen 19 til 22 år.
Inne på T-banen lørdag 11. mars 2023, rundt klokken 20.30, skal fire menn ha angrepet to personer.
Ifølge tiltalen skal de fire mennene ha slått og sparket ofrene, før de tok frem flere kniver. En av dem skal ha blitt hugget etter - men kom seg unna, mens 16-åringen skal ha blitt omringet og knivstukket. Han ble påført to stikkskader i låret og én stikkskade i overkroppen, ifølge Avisa Oslo.
11.10: Robbie Williams kommer til Norge
50-åringen kommer til Trondheim lørdag 16. august, og skal holde konsert for opptil 40 000 fans i Granåsen. Det melder TV 2.
11:07: WHO kaller inn til nytt krisemøte om mpox
Verdens helseorganisasjon (WHO) kaller inn til møte 22. november for å fastsette om mpox (tidligere apekopper) skal forbli en global helsekrise.
Det melder WHO i dag, ifølge nyhetsbyrået Reuters.
11.05: Kan bli aktuelt for Norge å behandle asylankomster i tredjeland.
Det sier Ap-nestleder Tonje Brenna. Krevende, mener menneskerettsekspert.
– Om det kommer på plass en avtale i EU, hvor vi bruker felles mekanismer til å håndtere ankomster og ID-avklaringer i tredjeland, er vi åpne for det, sa Brenna, som også er arbeids- og inkluderingsminister på Politisk kvarter i NRK mandag.
Der møtte hun Frp-leder Sylvi Listhaug til debatt.
10.52: Israel: Progresjon i samtaler om våpenhvile
Israels utenriksminister sier at Israel er klare til å avslutte krigen i Gaza, når de har «oppnådd målene sine». Det melder nyhetsbyrået Reuters.
Utenriksminister Gideon Sa'ar sier at det også er progresjon i våpenhvile-samtalene med Libanon.
- Vi samarbeider med USA om dette, sier Sa'ar.
10.03: Reuters: Russiske myndigheter avviser at Trump og Putin har snakket sammen
Kreml nekter for at Donald Trump og Vladimir Putin har snakket sammen.
- Usant og ren fiksjon, sier presidentens talsperson, Dimitrij Peskov, ifølge nyhetsbyrået Reuters.
- Det var ingen telefonsamtale. Putin har ingen konkrete planer om å snakke med Trump nå.
- Vi merker at europeiske land er nervøse etter at Trump blir valgt, fortsetter Peskov.
Klar Ukraina-beskjed til Trump
Det var den amerikanske avisa Washington Post som først meldte at Putin og Trump hadde snakket sammen på telefon torsdag. Avisa viste til opplysninger fra ikke navngitte kilder. Også nyhetsbyrået Reuters meldte at samtalen hadde funnet sted.
09.41: NRK: Serval-eieren erkjenner straffskyld
Kvinnen som er tiltalt for å ulovlig ha innført en serval inn til landet og hatt den som kjæledyr, erkjenner straffskyld.
Det kom fram under rettssaken i Hordaland tingrett mandag, skriver NRK.
Servalen ble oppdaget på Os i Bjørnafjorden kommune da den rømte hjemmefra i fjor sommer.
09.25 Erna Solberg med klar Ukraina-melding til Trump
– Det er ukrainerne og ingen andre som bestemmer når krigen er over, sier Høyre-leder Erna Solberg. Hun mener det er nødvendig å være klokkeklar i den saken.
I sin tale til Høyres sentralstyremøte mandag tok Solberg opp valget av Donald Trump til ny president i USA.
Hun påpekte at det er vanskelig å si hva valget vil bety, siden Trump er mer uforutsigbar enn vi ofte har vært vant til.
– Det viktigste og mest akutte er støtten til Ukraina. Der har Donald Trump gitt uklare signaler. Det har gjort det nødvendig å være klokkeklare fra vår side på at det er ukrainerne og ingen andre som bestemmer når krigen er over. Det er ikke Russland, ikke USA, men ukrainerne, sa Solberg.
Trump har tidligere sagt at han vil fått slutt på krigen mellom Russland og Ukraina på mindre enn et døgn.
Så høy blir regningen
– Selv om det slett ikke er alt som blir sagt i en valgkamp, som blir en realitet, så må vi forvente at noe av det ender opp som faktisk politikk, sa Solberg i talen.
Hun påpekte at USA er vår viktigste allierte – uavhengig av hvem som sitter i det ovale kontor.
08.21: 20 kilometer saktegående kø på E18 inn mot Oslo
Det er stengt for togtrafikk ved Nationaltheatret etter en kabelbrann. Det får konsekvenser for trafikken inn mot Oslo. På E18 er det lang, saktegående kø.
Klokken 07.50 strekker køen seg fra vest i rundt 20 kilometer på E18, skriver Aftenposten.
– Det er nok flere som har valgt bilen i dag. Nå står køen helt ut til Tranby i Lier og inn til Sandvika, så løser det seg opp. Køen beveger seg, men det er saktegående, sier trafikkoperatør Mette Brunes i Veitrafikksentralen.
Advarer: - Én av de vanligste feilene vi ser
Elleve toglinjer er rammet av togstansen ved Nationaltheatret etter at det brøt ut brann i kabelsystemet i 3-tiden natt til søndag. Det er fortsatt stengt for togtrafikk mandag morgen, og Bane Nor har varslet en ny oppdatering klokka 12.
Togene går til og fra Oslo S og Skøyen, men det går færre tog og tog som har færre vogner, opplyser Vys kommunikasjonssjef Siv Egger Westin.
– Det vil være en litt trøblete mandag for reisende. Selv om Bane Nor skulle åpne linjen klokken 12, vil det fortsatt ta tid før vi er tilbake til normalen. Vi vil få følgefeil fordi vi har tog og vogner som ikke er der de skal være, sier hun.",Metaphor
203,Tatami,https://p3.no/wp-content/uploads/2024/11/Tatami-bilde-3.jpg,2024-11-11 12:38:12,https://p3.no/filmpolitiet/2024/11/tatami,Sport,"PÅ KINO 15. NOVEMBER 2024: Sport, politikk og undertrykkelse er en både engasjerende og provoserende miks i denne georgisk-amerikanske filmen satt til det internasjonale judomiljøet.
«Tatami» er ikke basert på virkelige hendelser, men bygger på kjente forhold, nemlig det iranske presteregimets strenge kontroll over sine innbyggere, deriblant idrettsutøvere som konkurrerer i utlandet.
ANMELDELSE: «Terrifier 3» er noe av det sykeste, kvalmeste og ekleste som noen gang er vist på kino
Regissørene Guy Nattiv og Zar Amir (som også spiller en av hovedrollene) tegner treffende bilder av hvordan personlig frihet og utfoldelse settes under press i møte med feig og smålig storpolitikk.
VANSKELIG VALG: Treneren Maryam (Zar Amir) og judoutøveren Leila (Arienne Mandi) kommer i en politisk klemme i «Tatami». Foto: Juda Khatia Psuturi / Another World Entertainment
Arienne Mandi og Zar Amir storspiller i hovedrollene som henholdsvis en utøver og en trener som står i fare for å risikere alt i forsøket på å oppnå noe som ville blitt bejublet i de aller fleste andre land.
«Tatami» er ikke bare velspilt, den er også godt fortalt, med en vedvarende nerve og uforutsigbarhet som gjør dette til et solid thrillerdrama. Sikter mot gull
Leila (Arienne Mandi) og treneren Maryam (Zar Amir) reiser fra Iran til Tbilisi i Georgia for å delta i judo-VM (filmens tittel er det japanske navnet på judomattene som kampene foregår på).
ANMELDELSE: «Arcane: League of Legends» S2 bobler over av skaperglede og kunstnerisk kreativitet
Etter en overbevisende suksess i de innledende rundene, får Maryam en sint telefon med en sjokkbeskjed fra iranske myndigheter.
De krever at Leila skal late som hun er skadet og trekke seg fra hele mesterskapet, fordi hun risikerer å møte en utøver som representerer Israel.
Hvorfor denne muligheten er så ille, sier historien ingenting om, men alle vet selvsagt at forholdet mellom Iran og Israel er temmelig anstrengt.
Det skal imidlertid vise seg at Leila nekter å etterkomme kravet og fortsetter turneringen med fullt fokus på gullmedaljen, til tross for at hun mottar tydelige trusler om alvorlige represalier fra iranske diplomater som er tilstede på arenaen.
Hjemme i Iran sitter familien samlet foran tv-skjermen, uvitende om dramaet som utspiller seg i kulissene, men også de risikerer konsekvenser av Leilas «ulydighet». Umulig situasjon
Arienne Mandi og Zar Amirs gnistrende samspill tydeliggjør den umulige situasjonen figurene er satt i.
ANMELDELSE: «Red One» mangler den nødvendige julemagien
Filmen viser godt hvordan viljesterke Leila har tunnelsyn mot VM-tittelen, mens man også kan forstå bakgrunnen for Maryams tvil, som filmen mer enn antyder har noe med hennes forhistorie å gjøre.
Regissørene makter å belyse problemstillingen på et menneskelig nivå, samtidig som skissene av storpolitikken som ligger bak, blir tydelige nok til at man forstår hva som står på spill.
GÅR FOR GULL: Leila (Arienne Mandi) deltar i judo-VM i «Tatami». Foto: Juda Khatia Psuturi / Another World Entertainment
Dermed kan man forstå både Leilas standhaftighet og Maryams ettergivenhet, uten at filmen ber oss dømme noen av dem, men den tvinger oss til å vurdere hva man selv ville ha gjort i deres situasjon.
En annen viktig figur, er Nader (Ash Goldeh), Leilas mann, som etter hvert forstår at både han og deres sønn er i fare.
ANMELDELSE: «Tre menn til Vilma» er en varm og fornøyelig julekomedie
Senere blir også to representanter fra World Judo Federation, Stacey Travis (Jamie Ray Newman) og Jean Claire Abriel (Nadine Marshall), viktige personer når de begynner å mistenke at noe ikke stemmer på judomatten. Energisk intensitet
«Tatami» omfavner enkelte sportsfilmtroper, men heldigvis ikke alle.
Israelske Guy Nattiv («Magic Men», «Skin», «Golda») og iranske Zar Amir (som vant Gullpalmen i Cannes for hovedrollen i Ali Abassis «Holy Cow») gir et tilsynelatende troverdig bilde av judoverden, som jeg riktignok mangler kunnskap om.
Dermed er det også litt risikabelt å bedømme hvor godt kampene egentlig skildres, men de har i hvert fall en energisk intensitet som skaper en klar filmatisk spenning, samtidig som man lærer begreper som for eksempel uchi-mata, juji-gatame og sasae-tsuri-komi-ashi.
Jeg er litt mer usikker på om World Judo Federation virkelig er en så stor maktfaktor på det nivået som filmen vil ha det til.
DRAMATISK: Treneren Maryam (Zar Amir) ser en av kampene på en tv-skjerm i «Tatami». Foto: Juda Khatia Psuturi / Another World Entertainment
Nattiv og Amir forteller historien i et smalt bildeformat i sort-hvitt (nydelig skutt av Todd Martin) som beskriver figurenes små handlingsrom under fargeløse omstendigheter med steile fronter uten gråsoner.
ANMELDELSE: «Askepote» er litt stiv i pels og mimikk
Deres problemstillinger kan fortone seg som absurd og nesten tragikomisk sett med vestlige øyne, men filmen virker overbevisende i sine beskrivelser av de alvorlige implikasjonene judomesterskapet kan få for figurene.
«Tatami» lykkes dermed både som sportsdrama og politisk thriller.
Stikkord: Arienne Mandi, Guy Nattiv, Tatami, Zar Amir Tatami
Slippdato: 15.11.2024
Regi: Guy Nattiv og Zar Amir
Utgiver: Another World Entertainment
Originaltittel: Tatami
Aldersgrense: 12
Sjanger: Drama, Sport, Thriller
Hei! Les dette før du skriver en kommentar:
Vi vil gjerne ha engasjerte debattanter og setter pris på konstruktive bidrag til samtalen. Det er lov å være kritisk eller uenig, men hold deg til tema og vær saklig i dine begrunnelser (husk at det er lett å bli misforstått). Personangrep og trakassering er ikke greit - slike innlegg blir slettet. Vi vil også gjerne at du bruker ditt fulle navn når du kommenterer. Takk for dine bidrag, hilsen oss i P3 Filmpolitiet.",Question
202,"Hat, sionisme og fotball",https://g.acdn.no/obscura/API/dynamic/r1/ece5/tr_2000_2000_s_f/1731400144000/avno/2024/11/12/9/NTB_UtAOSHTkLsc.jpg?chk=C743A3,2024-11-12 08:33:24,https://www.an.no/hat-sionisme-og-fotball/o/5-4-2062827,Sport,"For ettertrykkelig å poengtere det med en gang. Det skal ikke være plass til vold og hat i fotball eller i andre idretter for den saks skyld. Sport skal bringe sammen og forene mennesker, ikke være noen unnskyldning for å spre hatets budskap, fremme rasisme og begå voldelige handlinger. De som oppfordrer til vold mot andre og starter volden, kan imidlertid ikke forvente å bli behandlet med anerkjennelse og møtt med respekt.
Israelske høyreekstreme hooligans eller såkalte ultras, er beryktet for antipalestinsk verbal og fysisk vold (Fayyad, H./ Ullah, A. «Israeli hooligans provoke clashes in Amsterdam after chanting anti-Palestinian slogans » Middle East Eye 08.11.2024). At det oppstår bråk i forbindelse med den ekstreme israelske supporterkulturen, burde ikke komme som noen overraskelse også utenfor Israels grenser. I mars i år slo reisende Maccabi Tel Aviv-fans brutalt en mann som bar et palestinsk flagg i Athen i forkant av lagets kamp mot det greske laget Olympiacos (ibid.).
Etter å ha herjet gjennom gatene i Amsterdam dagen i forveien og natten før kampen mot Ajax torsdag 7. november, fikk den rabiate Maccabi Tel Aviv-fansen reaksjoner i retur etter kampslutt. Hva som skjedde før kampen, har derimot fått mindre oppmerksomhet enn hva som skjedde etterpå. Videoene av herjingene og volden fra israelske supportere i Amsterdam gikk imidlertid viralt på sosiale medier (Power, L. «Israeli football hooligans tear down Palestine flags in Amsterdam as taxi drivers 'fight back' in night of chaos ahead of Maccabi Tel Aviv's visit to Ajax» Daily Mail 07.11.2024).
Siden alle israelere er pålagt å gjøre militærtjeneste, er det god grunn til å anta at de aller fleste israelske supportere er IDF-soldater på permisjon fra krig i Gaza og Libanon, rekrutter eller reservister som regelrett terroriserte gatene i Amsterdam, spredte frykt og angrep tilfeldige på jakt etter alle som bar pro-Palestina symboler. De rev ned palestinske flagg som innbyggerne i Amsterdam hadde hengt opp på husvegger i solidaritet med palestinske ofre for Israels brutale krigføring mot Gaza, de angrep muslimske hjem og muslimske taxisjåfører («Hooligans van Maccabi Tel Aviv mishandelen taxichauffeur in Amsterdam» RTL Nieuws 07.11.2024). Under kampen mellom Ajax og Maccabi Tel Aviv, nektet de israelske supporterne dessuten å holde et minutts stillhet for minst to hundre flomofre i Valencia og viste slik en åpenlys forakt for andres lidelse. De startet til og med ulovlig fyrverkeri.
Som gjester i Amsterdam oppførte de israelske supporterne seg arrogant som om de eide stedet, forårsaket kaos og ødeleggelse, sang sanger med innhold om «å drepe arabere» og «i Gaza er det ingen skoler fordi alle barna er drept», for etterpå å hevde å være ofre da de fikk reaksjoner imot seg. Vi kan bare tenke oss hvilke internasjonale reaksjoner det hadde fått hvis muslimer med innvandrerbakgrunn fra Midtøsten og Nord-Afrika hadde gjort noe tilsvarende før kampen, marsjert truende og provoserende i de samme gatene, angrepet forbipasserende og ropt død over israelske jøder. De israelske supporterne fulgte den den klassiske oppskriften om å starte volden først for deretter spille det «uskyldige» offerkortet da voldelige motreaksjoner senere rammet dem selv.
Etter kampen tok unge muslimske menn med nordafrikansk bakgrunn og kollegaer til taxisjåfører som var utsatt for angrep, hevn ved å angripe, jage og banke opp israelske supportere. Vold kan uansett ikke under noen omstendighet forsvares i fotball og øvrige idretter, men det er god grunn til å sette angrepene på de israelske fotballsupportere inn i en større og høyst berettiget kontekst. De er slettes ikke uskyldige ofre slik vestlige mainstream-medier, israelske politikere, sionister og proisraelske vestlige politikere, har fremstilt dem som. Agenter fra etterretningsorganisasjonen Mossad var også blant supporterne, så dette synes som vel planlagt og regissert fra israelsk hold («Just in case: Mossad agents to join Maccabi Tel Aviv FC trip to Amsterdam» The Jerusalem Post 05.11.2024).
Israelske myndigheter, sionistiske og proisraelske kontoer på sosiale medier, utnyttet selvfølgelig hendelsen maksimalt i forsøk på å samle europeere rundt deres «sak» for å «forsvare seg mot terrorister», det vil si immigranter fra arabiske, nordafrikanske og muslimske samfunn. I det sionistiske narrativet med statsminister og krigsforbryter Benjamin Netanyahu og president Yitzhak Herzog i spissen, ble det fremstilt som ren antisemittisme, en pogrom og at rasende muslimske innvandrere angrep fredelige jøder.
Den israelske regjeringen kunngjorde planer om å evakuere de israelske supporterne fra Amsterdam og ba den nederlandske regjeringen om å beskytte dem. Den amerikanske presidenten Joe Biden, utenriksminister Anthony Blinken og politiske ledere i EU fulgte selvsagt opp i rad og rekke med å støtte den israelske sionistiske versjonen om at de voldelige reaksjonene mot de israelske supporterne var antisemittiske.
I mer enn ett år har Israel drept og fortsetter å drepe uskyldige sivile i Gaza. Israel begår uavbrutte grusomheter og krigsforbrytelser i Gaza og Libanon, og så kommer altså israelske fotballhooligans som en samlet mobb til Amsterdam, marsjerer i gatene, angriper muslimer og taxisjåfører og synger rasistiske folkemords- og utryddelsessanger. Hvilke reaksjoner forventet de egentlig å skulle få til gjengjeld? Overbærenhet? Applaus? Smil og en klapp på skulderen?
Med bakgrunn i Israels krigsforbrytelser i Gaza, bør israelske fotballag utvises fra Europa League og fra øvrige internasjonale serie- og cupspill. Den åpenbare løsningen er derfor generell boikott, å stoppe Israel fra å konkurrere i enhver idrettslig sammenheng. Og hvorfor skal fredelige land i Europa finne seg i og utsettes for de israelske fotballsupporternes provoserende oppførsel, rasisme, hatytringer og generelt manglende evne til å oppføre seg?
Når israelske ekstremister og hooligans tror fotballkamper er anledninger for hatytringer og støtte til folkemord, beviser det at etikk og hensyn til andre enn dem selv ikke har noen plass i deres forskrudde verden, hvor de attpåtil påberoper seg offerrollen når de «får svar på tiltale». De som velger å tro på den falske offerfortellingen, ser bort ifra den sionistiske agendaen som åpenbart er å ta fokuset vekk fra Israels omfattende krigsforbrytelser.",Forward reference
25,Marius Borg Høiby: - Sa hun skulle følge opp Kronprinsesse Mette-Marit skal ha sagt at hun skulle følge opp varselet fra Juliane Snekkestad om Marius Borg Høiby. Bistandsadvokat hevder det aldri skjedde.,https://www.dagbladet.no/images/82217342.jpg?imageId=82217342&panow=100&panoh=100&panox=0&panoy=0&heightw=100&heighth=100&heightx=0&heighty=0&width=1200&height=630,2024-11-11 20:58:16,https://www.dagbladet.no/nyheter/sa-hun-skulle-folge-opp/82217298,Økonomi,"i
Kort fortalt
Bistandsadvokaten til Juliane Snekkestad sier at kronprinsesse Mette-Marit sa hun skulle følge opp en bekymringsmelding om Marius Borg Høiby. Advokaten hevder det aldri skjedde.
Snekkestad sier hun sa fra om vold og aggresjon, samt økonomiske og praktiske forhold, i forbindelse med bruddet.
Ekspert reagerer på kongehusets krisehåndtering.
Vis mer
Aftenposten har avslørt at Marius Borg Høibys ekskjæreste, Juliane Snekkestad, sendte kronprinsesse Mette-Marit en tekstmelding i januar 2023, hvor hun tok opp Høibys problemer med aggresjon og vold. Den var ifølge avisa også adressert til kronprins Haakon.
Snekkestad og Høiby var et par fra 2018 til 2022.
- Hun ønsket også den gang å formidle hva som foregikk, fortelle sannheten om det. Og så var det en del praktiske ting de ikke fikk løst, hvor de koblet på familien. Meldingen handlet ikke bare om vold og aggresjon, men også om økonomi for å komme videre, forklarer bistandsadvokat Petter J. Grødem.
Høiby er siktet for mishandling i nære relasjoner mot Snekkestad. Han nekter straffskyld.
Siktelsen mot Marius Borg Høiby
Høiby ble pågrepet ved Jansløkka skole, rett utenfor portene til Skaugum, på ettermiddagen 4. august. Han var da siktet for kroppskrenkelse mot ekskjæresten - en kvinne i 20-åra - natta i forkant, samt skadeverk i leiligheten hennes på Frogner i Oslo.
Siden er siktelsen mot Høiby skjerpet til å omfatte flere forhold:
Ytterligere ett tilfelle av kroppskrenkelse mot ekskjæresten, som skal ha skjedd 25. juni i år, samt hensynsløs atferd og brudd på besøks- og kontaktforbud han er ilagt overfor henne.
Mishandling i nære relasjoner mot to andre ekskjærester, Juliane Snekkestad og influeseren Nora Haukland (27).
Drapstrusler mot en mann i 20-åra. Ifølge Dagbladets opplysninger dreier det seg om en melding på Instagram, der Høiby skal ha skrevet at fornærmede er «en fuckings død mann». I en telefonsamtale med den fornærmede ekskjæresten som Dagbladet tidligere har publisert opptak av, sier Høiby også at han skal «drepe» samme mann.
I tillegg ble Høiby anmeldt for å ha stjålet scooteren til en kjent norsk TV-profil. Denne saken er henlagt.
Høiby erkjenner forholdene tilknyttet Frogner-episoden, samt drapstrusselen mot en mann i 20-åra. Han nekter straffskyld for forholdene knyttet til Juliane Snekkestad og Nora Haukland.
Vis mer
- Skjedde aldri
- Det var et klart ønske fra henne å forhindre at sånne ting skulle skje igjen. Hun ble møtt sympatisk av Mette-Marit, som sa hun skulle komme tilbake til det, men det skjedde aldri.
Annonsørinnhold
- Gir deg en ny måte å onanere på
- Hva tenker dere om det, at det ikke ble fulgt opp?
- Jeg har ikke noen kommentar til det.
- Ikke riktig
Dagbladet har forelagt Grødems påstander for kommunikasjonssjef ved Slottet, Guri Varpe, men hun har ikke svart på våre henvendelser.
Dagbladet har tidligere bedt Slottet om en kommentar til at Snekkestad opplevde at informasjonen ikke ble fulgt opp.
- Dette er en sak som er til behandling i rettsapparatet, og vi synes ikke det er riktig å kommentere uttalelser gjennom mediene. Vi har tillit til at politiet og rettsapparatet håndterer dette på en god måte, sa Varpe til Dagbladet den gang.
SMS-en fra Snekkestad til kronprinsessen er også blitt levert til politiet. Det bekrefter både Grødem og politiadvokat Andreas Kruszewski til VG mandag kveld.
- Har krav på å vite
Svarer ikke
Grødem har tidligere sendt en begjæring til Oslo-politiet om å kalle inn kronprinsessen til avhør. Denne er foreløpig ikke besvart.
- De har stått så tett på ham, at det er interessant å høre hva de kan fortelle. Begjæringen er basert på en totalvurdering av saken, hvor kontakten i forkant er en del av det, sier Grødem.
Mette Yvonne Larsen er bistandsadvokat for kvinnen som ble utsatt for vold på Frogner i Oslo i august. Hun har i et intervju med Aftenposten uttalt følgende om avhør av Mette-Marit:
- Jeg tror det kunne vært nyttig, men har ingen tro på at det kommer til å skje.
Dagbladet har vært i kontakt med politiet, som ikke svarer på om de vil kalle inn kronprinsparet til avhør.
- Det er ikke noe nytt når det gjelder begjæringen fra Grødem, sier pressesjef Unni T. Grøndal.
Heller ikke Slottet har besvart spørsmålet om kronprinsparet er villige til å stille i politiavhør, dersom politiet ber dem om det.
- Ingen tro på at det skjer
- Har ikke vært forberedt
Ekspert på krisekommunikasjon, Peggy Simcic Brønn, er ikke imponert over kongehusets håndtering av saken.
Brønn er professor ved Institutt for kommunikasjon og kultur ved Handelshøyskolen BI, og en av Norges fremste omdømmeforskere.
- De har ikke vært forberedt på denne situasjonen. Om de visste, burde de ha skjønt at det kom til å komme ut på et tidspunkt. Her har de ignorert at dette skulle sprekke, sier hun.
Hun mener at kongehuset, ved å ikke håndtere situasjonen, har gjort krisen verre.
- De håndterer det så dårlig.
- Hva burde de ha gjort?
- De kunne ha stoppet det. Det er som i bedrifter, du ser ting som skjer, gjør ingenting, får en krise og må rydde opp. Denne typen emosjonelle situasjoner er utrolig vanskelig å rydde opp i. Du kan gjøre det, men det tar lang tid og du må være ærlig og åpen, så mye som det går. I dette tilfellet må de jo være litt forsiktige, i og med at det er en politietterforskning. Men de må ta kontroll på dette, for det virker ikke som de har kontroll.
Brønn understreker at det er viktig å skille mellom menneskene og kongehuset.
- Kronprins Haakon og Mette-Marit må håndtere situasjonen, de er en del av kongehuset. Om ikke de håndterer det bra, håndterer ikke kongehuset det bra.
Dagbladet har også forelagt Brønns uttalelser for Slottet, men de har heller ikke besvart denne henvendelsen.",Metaphor
26,"Geir Waage kan smykke seg med pris fra Nordland NHO for beste næringskommune i Nordland, men samtidig er Rana en av kommunene i landet som bruker minst penger på barn og unge",https://g.acdn.no/obscura/API/dynamic/r1/ece5/tr_2000_2000_s_f/1731324903000/rana/2024/11/11/12/120143fc-cc9e-4dae-a19f-84bcc051207f.bin?chk=3D311E,2024-11-11 20:00:43,https://www.ranablad.no/geir-waage-kan-smykke-seg-med-pris-fra-nordland-nho-for-beste-naringskommune-i-nordland-men-samtidig-er-rana-en-av-kommunene-i-landet-som-bruker-minst-penger-pa-barn-og-unge/o/5-42-1398373,Økonomi,"Leserbrev Dette er et debattinnlegg, skrevet av en ekstern bidragsyter. Innlegget gir uttrykk for skribentens holdninger.
Da Gerhardsen, Bratteli, våre forfedre og formødre vokste opp, var det andre perspektiver. Arbeiderbevegelsen som den gang også var «vanlige folk», bestemte at landet måtte bygges. Boutgiftene skulle ikke overstige ca. 20% av en arbeiderlønn. Folk måtte stå i kø for å få boliglån av Husbanken, men det ble bygd mere hus og leiligheter til utleie da enn etter at Høyres Kåre Willoch slapp boligspekulantene løs i et åpent boligmarked.
Skal det bli bolyst må det være tilgjengelige hus eller tomter, som passer unge mennesker, og ei rente som gjør at de unge både tør og kan makte med lånet. Men det må også være barnehageplass og nærskole.
Det pulserende livet som i dag er i Grønfjelldalen er ikke et resultat av kommunale planer og det politiske flertallets politikk. Da ville det ikke vært skole og bolyst i Grønfjelldalen i dag.
Hvis det politiske flertallet bestående av AP, H, V og SV(lokalt) får fortsette sin politikk og tankegang, vil Skonseng, Storforshei og Utskarpen utmagres, forgubbes/forkjerringes og dø ut. Det vil ikke lengre lyse i de «stille grendene» vi har.
SV's Bård Vegar Solhjell kom til Rana og fortalte at vi hadde alt for mange skoler. Etter det sluttet Rana SV seg til AP, H og V, og skaffet dermed støtte og flertall for å legge ned skoler i kommunen. Også ungdomsskolene i bydelene ble nedlagt og sentralisert til Rana ungdomsskole i sentrum. Det samme politiske flertallet prioriterte også at kommunen skulle bygge og betale dypvannskai.
Rundt tusenårskiftet kjempet også vi for skolekretsene og for ungene våre. I 11 år var jeg valgt til FAU, først på Lyngheim, så i det kommunale utvalget vi opprettet. Det handlet om barnets beste. Det handlet om trygge oppvekstforhold der lærerne hadde oversikt, foreldrene kjente nabolaget og ungenes venner og foreldre, men også for mer innflytelse i skolehverdagen. Vi jobbet aktivt med skolemiljøet og fremmet tiltak mot mobbing og utenforskap. Natteravnene kom i den tiden.
Nå kjempes denne kampen på ny av mange fortvilte og dyktige foreldre. Noen sier at de flytter hvis kampen tapes. At det politiske flertallet ikke evner å skape ro og trygghet for skoler og barnehager, skaper uhelse for de som føler utrygghet for seg og sine. De som lovte ro rundt skolestrukturen før valget og etter at en rekke ungdomsskoler ble nedlagt, må nå vise sitt sanne svar.
Den gang jeg som forelder sto på barrikadene, så vi på skolene som kulturhus, som våre bygg, der vi organiserte aktiviteter på kveldstid. En potensiell arena for våre barn, foreldre, men også for besteforeldre. Vi hadde et godt samarbeid også med politiet, som på samme tid jobbet forebyggende mot rus og vold. Vi ønsket å holde ungdommene i sine nære oppvekstområder og unngå at de trakk til sentrum for tidlig. Derfor var det viktig med investeringer i lokalmiljøene for at alle barn skulle trives og ha det trygt der. Nærskolene og gymsalene er nøkkelen for lokale idrettslag, dugnadsånd og gode fritidstilbud, der ikke andre bygg og anlegg til disse formål eksisterer.
Unger trenger tilstedeværelse av voksne, men også litt luft og frihet. Idrett, musikk og frivillighet rettet inn mot unge i nærmiljøet er en uvurderlig verdi. Hvis skolene legges ned forsvinner dette samlingspunktet og ungene kjøres både hit og dit. Noen mange timer i buss. Derfor vil Rødt investere i de skolene og barnehagene vi har i skolekretsene. Det er en investering i vår egen framtid, for barnets beste, for bolyst i Rana og til rekruttering av framtidig kompetanse – ikke minst til helsesektoren.
Når det politiske flertallet bruker pengene våre på flyplass og dypvannskai, som ikke er lovpålagte oppgaver, og slettes ikke kommunale kjerneoppgaver, skaper de en politisk situasjon hvor de påstår at vi, som vil bruke mer penger på ungdom og eldre er uansvarlige. Geir Waage kan smykke seg med pris fra Nordland NHO for beste næringskommune i Nordland, men samtidig er Rana en av kommunene i landet som bruker minst penger på barn og unge (tall fra UNICEF).
Sulteforing og slanking av kommunene, som styringspartiene på Stortinget er ansvarlig for, må stanses. Når demografien endres må ressursene endres. Trenger vi mer penger for å opprettholde skoler og barnehager, så må dette fikses. Svaret er ikke å vise statistikk for å indoktrinere oss om at skolene og bygdene må sentraliseres. De store kjerneoppgavene som skole og eldreomsorg løses nettopp i kommunene. Derfor må kommunene beholde mer av skattepengene til å drifte våre kjerneoppgaver. Det løses i statsbudsjettet og av Stortinget.
De fleste har nå kjent på konsekvensene av høy rente. Det gjelder også kommunal økonomi. Derfor må rentenivået settes ned - ikke overlates til de bedre kretser å bestemme.
Kommunenes Sentralforbund ved leder Gunn Marit Helgesen har i brev til Stortinget skrevet dette: «Det er urovekkende å se kontrasten mellom virkelighetsforståelsen i stortingssalen og landets kommunestyrer. I Stortinget skryter flertallet av et historisk godt kommuneopplegg. Ute hos lokal-politikerne er det svært krevende. Hvis regjeringen og Stortinget ikke kan eller vil gi mer penger enn de gjør, så må de gjøre noe annet for å løse utfordringene kommunene kjenner på. Vi kan ikke fortsette i samme sporet. Det går ikke lenger».
Husk da på at noen sulteforer kommunene, fordi det er deres virkemiddel for privatisering. Derfor er dette en interessekamp. Løsningen er derfor ikke å stemme Sylvi Listhaug eller Erna Solberg fram som neste statsminister. Noen vil kanskje prøve å presse Støre til fornuft. Vi i Rødt stiller opp for at presset skal komme fra venstresiden – fra vanlige folk.
Ja, vi må være kritiske til bruk av kommunens penger i alle sektorer. Derfor savner jeg at ikke administrajonen setter fokus på lederlønninger, administrasjon, bruk av konsulentfirma, innleie av kompetanse, når behovene for å prioritere er så store. Det har jeg ikke sett et eneste powerpoint-bilde på. I farten husker jeg bare et utspill om at kommunen aldri skulle ha brukt penger på Max Arena på Gruben, Stålhallen og Fageråsbakkene.
Demografien er ikke noe plutselig som har oppstått. Eldrebølgen har vi vært klar over lenge. Særlig i smeltedigelen Mo i Rana, hvor staten investerte i kraftutbygging i statlig eie, det statlige jernverket og det statlige koksverket. Mange av oss som bor her kom i «bølger».
Nå skal vi investere i framtiden. Stor takk og ære til dere som i dag kjemper for ungene og skolene vi har. Det som nå kalles 0-alternativet bør vi stå sammen om. Det er det politiske flertallet som bestemmer kommunebudsjettet 18.desember.
Nå må dere som ga «skoleløftet» vise velgerne at dere holder hva dere har lovet. Ikke tull hverken med Skonseng eller Ytteren skole, eller noen av de andre.
Kurt Storhaug
Lagsleder Rødt Rana",Forward reference
21,NÅ: Norwegian-ledelsen skulle i møte,https://sol.no/assets/favicon/favicon-228.png,2024-11-12 05:18:01,https://sol.no/nyheter/na-norwegian-ledelsen-skulle-i-mote-flyet-ble-kansellert/82221683,Økonomi,"19.45: Norwegian-ledelsen skulle i møte - flyet ble kansellert
Tross mangel på takeoff for Norwegian-ledelsen, fikk de hatt et planlagt møte med ordførerne på Jæren digitalt. Temaet var nedleggelse av en flybase.
Norwegian skulle møte ordførerne i Jæren for å snakke om nedleggelse av en base på Sola, men flytrøbbel hindret oppmøte, skriver Solabladet.
– Det ble litt lått og løye til å starte med ja, sa Sola-ordfører Janne Stangeland Rege etter møtet til Solabladet.
Etter ordførernes ønske sa selskapet sa seg villig til å snakke med dem etter det ble kjent at Norwegian skulle legge ned sin base på Stavanger Lufthavn Sola for å spare penger.
Rundt 140 ansatte på Stavanger Lufthavn blir berørt av nedleggelsen følge NRK. Det ble møtt med kritikk fra flere av dem da Norwegian i oktober informerte om nedleggelsen.
16.40: Kvinne satt fastklemt etter ulykke
En bil ble funnet liggende på siden på en større vei i Stjørdal tirsdag ettermiddag. En kvinne satt fastklemt, men er nå frigjort.
– Vi har fått henne løs fra bilen, hun er oppegående og blir kjørt på legevakten, sier operasjonsleder Anlaug Oseid i Trøndelag politidistrikt til NTB.
Det er uklart hva som har skjedd. Kvinnen var alene i bilen.
16.01: Utsetter i hyspengesaken
Dommer i New York utsetter avgjørelse i hysjpengesaken mot Trump, ifølge AP.
Les mer her.
15.22: Varsler kø etter bilstans på E6
En bil har stanset på E6 ved Furuset i Oslo, retning Gardermoen opplyser politiet.
- Den bidrar til å øke køen i rushtiden ut av Oslo, skriver Oslo Politidistrikt.
Berginngsbil på vei til stedet.
15.15: Bekreftet brann i bygård på Frogner i Oslo
- Evakuering av beboerne har startet. I forbindelse med innsatsen fra nødetatene blir krysset Erling Skjalgssons gate og Elisenbergveien stengt, skriver politiet.
14.39: BankID er nede – jobber med å finne feilen
BankID-appen fungerer ikke i øyeblikket. Det er uklart hvorfor.
– Vi har noen teorier, men nå jobber vi med å finne feilen og få dette til å fungere igjen fort. Vi beklager ventetiden, sier kommunikasjonssjef Hege Stensland til VG.
Det står også på driftsstatus-siden at de gamle kodebrikkene er ute av drift, men Stensland sier dette ikke stemmer.
13.30: Langrennsstjernen Kristine Stavås Skistad ute på ubestemt tid
Langrennsstjernen Kristine Stavås Skistad har vært gjennom en mageoperasjon og er ikke aktuell for konkurranser den nærmeste tiden. Verdenscupåpningen ryker.
Skistad ble operert sist fredag, opplyser langrennslandslagets lege Ove Feragen til NTB.
– Kristine gjennomgikk en mageoperasjon fredag. Hun er ute på ubestemt tid framover med tanke på konkurranse, sier han.
Feragen opplyser at Konnerud-løperen den nærmeste tiden må bruke tid på opptrening og rehabilitering.
– Hun kommer ikke til Beitostølen og i hvert fall ikke til Ruka. Så får vi ta en fortløpende vurdering rundt når hun kan være tilbake, sier Feragen.
På spørsmål om mageproblemet Skistad er operert for oppsto akutt, svarer han:
– Jeg kan ikke si så mye om det, men jeg kan si at det var en operasjon som måtte gjennomføres og som kom litt på hast. Mer enn det ønsker ikke Kristine å si.
– Hvordan vil dette påvirke mulighetene hennes til å trene framover?
– Det vil sette noen begrensninger nå i starten med tanke på trening, men hun ser fram mot VM og ser at de første rennene i sesongen ikke går. Forhåpentligvis er hun tilbake i normal trening om ikke altfor lenge, svarer Feragen.
I vår ble det klart at Skistad formelt går inn i landslaget igjen. Samtidig har hun fortsatt å trene under Lage Sofienlund i Konnerud.
Sist sesong herjet sprinteren i verdenscupen med elleve pallplasser. Fem av konkurransene gikk hun til topps i.
SV vil stanse Helseplattformen
12.32: Togtrafikken i gang igjen i Oslo-området
Det var feil på flere sporveksler i Oslo sentrum tirsdag ettermiddag, og dermed oppsto det forsinkelser og innstillinger i togtrafikken i Oslo-området.
Trafikken er nå i gang igjen mellom Oslo S og Skøyen, skriver Bane Nor i en trafikkmelding klokken 13.18.
Det oppsto problemer på flere sporveksler som først ble meldt inn klokka 12.30. Man regner fortsatt med at det blir forsinkelser og innstillinger en stund framover.
Togtrafikken i Oslo har nettopp kommet i gang igjen etter at det natt til søndag oppsto en kabelbrann ved Nationaltheatret. Først tirsdag morgen ble det klart at togtrafikken gikk som normalt, og fram til mandag kveld var det full stans gjennom byen.
12.12: Dødsulykken på Sandvika Storsenter: - Ingen feil på bilen
Les mer her:
- Gasspedalen var aktivert 100 prosent
11.57: Kina: Minst 35 døde etter at bil kjørte inn i folkemengde
35 mennesker er døde og 43 andre er skadet etter at en bil kjørte inn i en folkemengde i kystbyen Zhuhai i Kina, melder Reuters, som siterer statlige medier.
Ifølge rikskringkasteren CCTV kjørte en bil inn i en folkemengde utenfor et sportsstadium i Zhuhai mandag kveld.
Sjåføren, en mann i 60-årene, er pågrepet, ifølge det statlige nyhetsbyrået Xinhua.
Kinas president Xi Jinping krever at den pågrepne mannen blir straffet i samsvar med loven.
Han ber også om at alt av mulige midler stilles til disposisjon for å hjelpe de skadede.
Varsler mot trossamfunn: - Diskriminering og sosial utestenging
11.10: Fremmer mistillit mot kulturbyråden i Oslo
Ap, SV, MDG og Rødt går inn for mistillitsforslag mot kultur- og næringsbyråd Anita Leirvik North (H) i Oslo. Men opposisjonen er i mindretall i bystyret.
Det bekrefter de fire partiene i en pressemelding.
Det er særlig byrådens håndtering av budsjettkrisen til Oslo Nye Teater som har skapt misnøye blant de fire opposisjonspartiene, som riktignok er langt fra et flertall i saken.
– Vår konklusjon er at Anita Leirvik North ikke lenger har vår tillit som byråd for kultur og næring. Hun har brutt kommunens prinsipper for god eierstyring, hun har brutt reglement for byrådet om forsvarlig saksbehandling, hun har villedet bystyret og holdt tilbake informasjon, sier Aps gruppeleder Marte Scharning Lund.
Aftenposten hadde saken først.
11.02: Oslo-lege tiltalt for maktmisbruk
En lege fra Oslo er tiltalt for å ha krevd seksuelle tjenester av en pasient i bytte mot at hun fikk resepter.
Legen i 70-årene fikk den kvinnelige pasienten til å utføre slike tjenester ved to anledninger gjennom høsten og vinteren 2023-2024, ifølge tiltalen fra Oslo tingrett.
Det framgår ikke av tiltalen hva slags medisiner det er snakk om.
Han er også tiltalt for uforsvarlig lagring av skytevåpen, og det er lagt ned påstand om inndraging av til sammen tre slike våpen.
Rettssaken går over tre dager fra 28. april 2025.
Kilder: Marco Rubio blir USAs utenriksminister
10.53: Blir nyvalg i Tyskland
Valget i Tyskland blir trolig holdt 23. februar, opplyser kilder til flere medier.
Det tyske nyhetsbyrået DPA får opplyst at dette er den sannsynlige datoen. Samtidig opplyser kilder til Reuters at både de tyske regjeringspartiene og opposisjonspartiet CDU foreslår 23. februar.
10.16: Martin Ødegaard blir ikke spilleklar til kampene mot Slovenia og Kasakhstan
Martin Ødegaard er ikke aktuell for Norges kommende kamper i nasjonsligaen mot Slovenia og Kasakhstan. Han forlater landslagstroppen.
Ødegaard reiser tilbake til London for å få oppfølging av det medisinske apparatet til Arsenal, opplyser Norges Fotballforbund.
– Dette har vært en komplisert ankelskade. Med svært få treningsøkter med laget de siste ni ukene er det er naturlig at kroppen ikke er hundre prosent på dette stadiet, sier landslagslege Ola Sand om begrunnelsen.
– Etter grundige undersøkelser og samtaler har vi blitt enige om at Martin ikke kommer til å bli spilleklar til kampene mot Slovenia og Kasakhstan. I samråd med ham har vi blitt enige om at det er bedre for ham å reise hjem til London for å fortsette rehabiliteringen der, legger han til.
Ødegaard har vært ute av spill siden han skadet ankelen i september mot Østerrike. Sist uke fikk han et par minutter mot Inter i Champions League, før han spilte hele 1-1-kampen mot Chelsea.
– Vi visste jo at det var en risiko for at Martin ikke ville bli klar. Han har hatt et sterkt ønske om å få vært med på kampene, men vi kan ikke risikere helsen hans, sier landslagssjef Ståle Solbakken.
Hovedpersonen selv ber om forståelse for at han trenger tid.
– Jeg har vært gjennom en lang opptreningsperiode, og når man omtrent ikke har trent fotball de ni siste ukene, så er det naturlig å ikke være hundre prosent ennå. Jeg må lytte til kroppen min, fullføre denne rehab-prosessen og få foten tilbake i god stand, sier Ødegaard.
– Det er en veldig kjip følelse å miste disse kampene. Jeg elsker å spille for Norge og med dette laget. Men jeg har stor tro på gutta og ønsker dem lykke til – det er fortsatt gode muligheter for å vinne gruppen, legger landslagskapteinen til.
Norge møter Slovenia borte 14. november og Kasakhstan hjemme tre dager senere. De to kampene bør vinnes, og i tillegg må Østerrike avgi poeng for at det skal bli norsk seier i nasjonsligagruppen.
Erstatningskrav på flere hundre millioner mot Oslo kommune
09.45: Ny rolle for Lysbakken
Tidligere SV-leder Audun Lysbakken blir styreleder for venstreorienterte Manifest Media.
– Valgseieren til Trump bør være en vekker: Fortsetter venstresiden i vante spor, ender det i nederlag, sier Audun Lysbakken i en pressemelding.
Han tar nå over som styreleder i den digitale plattformen Manifest Media etter Manifest-redaktør Magnus Marsdal. Lysbakken har tidligere kunngjort at han gir seg på Stortinget ved neste års valg.
I styret får han blant annet med seg forfatter og kokk Andreas Viestad og forfatter og journalist Marte Michelet.
Manifest Media er mest kjent for podkasten Mímir&Marsdal med Rødts stortingsrepresentant Mímir Kristjánsson og Magnus Marsdal. Mandag skrev Klassekampen at deres øvrige seks podkaster enten er lagt ned eller på is på grunn av strategiendringer og utfordrende økonomi.
I pressemeldingen skriver Manifest Media at de nå skal lansere klimapodkasten «Gina Gylver Bygger Landet» med den tidligere lederen i Natur og Ungdom.
09.21: Tidligere advokat anker fengselsdom for vold mot kone og barn
I forrige uke ble en tidligere advokat i Bergen dømt til over to år og to måneders fengsel for vold i nære relasjoner. Mannen anker dommen.
Det bekrefter forsvarer Torbjørn Kolås Sognefest overfor AdvokatWatch.
– I lys av at min klient er trygg på at sentrale deler av det faktum som går fram i dommen aldri har hendt blir det levert en bevisanke, sier han.
Dommen fra Hordaland tingrett legger til grunn av mannen over en periode på 19 år skal ha utøvd fysisk og psykisk vold mot kona og deres tre felles barn. Han nekter straffskyld.
I dommen slår Hordaland tingrett fast at de fornærmedes forklaringer er troverdige, mens tiltaltes forklaring fremstår som tilpasset og unnvikende. Retten mener også at mannen «utvilsomt» har handlet forsettlig.
I tillegg til fengselsstraffen er mannen dømt til å betale mer enn 3,1 millioner kroner i erstatning og oppreisning til sine barn og tidligere ektefelle.
08.31: Voldsom vekst i grensehandelen
Nordmenn grensehandlet for 8,1 milliarder kroner fra januar til september i år, viser tall fra SSB. Det er en økning på 18 prosent fra samme periode i fjor.
– Vi har brukt mer penger på grensehandel de ni første månedene av året sammenlignet med samme periode i fjor. Vi handler stort sett de samme varene, sier seniorrådgiver Guro Henriksen i Statistisk sentralbyrå (SSB).
I snitt brukte nordmenn 2060 kroner per dagstur over grensen. Størstedelen av utgiftene gikk til mat- og dagligvarer.
– I løpet av årets ni første måneder brukte nordmenn 3,3 milliarder kroner på mat- og dagligvarer, noe som tilsvarer nesten 41 prosent av den totale grensehandelen, skriver SSB.
Det ble handlet alkohol for nesten 1,1 milliarder kroner. Vin og brennevin utgjorde 7,5 prosent av grensehandelen, mens alkoholholdig øl og sider utgjorde 6 prosent.
– I tillegg gikk 5,8 prosent av grensehandelen til snus og 5,2 prosent ble brukt på sigaretter og tobakk. Brus og mineralvann utgjorde 7,4 prosent av varekurven, mens sjokolade og godteri sto for 4,5 prosent, skriver SSB.
Ser man på årets tredje kvartal isolert, altså juli, august og september, er økningen på 28 prosent fra i fjor.
– Etter pandemien har det tatt litt tid for reiseaktiviteten å ta seg opp. Det samme ser ut til å være tilfellet for grensehandelen. Selv om vi ser svingninger mellom kvartalene, så viser tallene at grensehandelen er økende, sier Henriksen.
07.55: CNN: Kristi Noem blir minister for innenlandsk sikkerhet
Donald Trump vil utpeke guvernør Kristi Noem til minister for innenlandsk sikkerhet, ifølge to kilder som CNN har snakket med.
Noem er guvernør i delstaten South Dakota. CNN viser til opplysninger fra to ikke navngitte personer som er kjent med utnevnelsen.
TV-kanalen beskriver Noem som lojal overfor Trump. Han antas å legge stor vekt på Departementet for innenlandsk sikkerhet for gjennomføringen av sin innenrikspolitikk. Blant annet har han varslet en svært streng innvandringspolitikk.
Ifølge Dagbladet og ABC Nyheter er Noem delvis norskættet. På Instagram skal hun ha beskrevet seg selv som en «stolt nordmann» og en fan av uttrykket «uff-da!»
Tidligere var Noem ansett som en mulig kandidat til jobben som Trumps visepresident. Imidlertid fikk hun mye negativ medieoppmerksomhet da hun i en bok beskrev hvordan hun avlivet en hund med skytevåpen.
05.20: Lokalpolitiker dømt til fengsel for underslag fra partikassen
En tidligere leder for et lokallag av Arbeiderpartiet i Buskerud er dømt til fengsel i fem måneder for underslag av 237.000 kroner fra partikassen.
Den tidligere partilederen har innrømmet underslaget og sa seg skyldig da saken nylig var oppe som en tilståelsessak i Buskerud tingrett, skriver Hallingdølen.
Vedkommende underslo rett i overkant av 237.000 kroner fra partikassen fra 2019 til 2024.
Nå er den tidligere lokalpolitikeren dømt til fengsel i fem måneder, og vedkommende tilbakebetale 241.552 kroner til lokallaget.
05.12: New Zealand: Hundretusener av overgrepsofre får unnskyldning
New Zealands statsminister har gitt en historisk unnskyldning til de anslagsvis 200.000 ofrene for overgrep på barnehjem og ved psykiatriske sykehus.
Statsminister Christopher Luxon kom med unnskyldningen tirsdag, på vegne av de mange regjeringene på rad som har lukket øynene for problematikken.
– Jeg er lei meg for at dere ikke ble trodd da dere kom for å rapportere om overgrepene deres, sa han i en tale i nasjonalforsamlingen.
– Noen av dere føler kanskje at mine ord betyr lite etter så lang tid og så mye smerte. Men jeg håper at denne unnskyldningen og anerkjennelsen vil gjøre byrden litt lettere for noen av dere, fortsatte statsministeren.
Omtrent 200.000 sårbare personer i New Zealand ble utsatt for overgrep i statlig omsorg over flere tiår, ifølge en offentlig gransking. Funnene beskrives som «utenkelig nasjonal katastrofe».
Granskningen slår fast at noen av overgrepene var preget av rasisme og rettet mot urfolket maori.
04.32: Togtrafikken i gang mellom Oslo S og Skøyen
Togtrafikken mellom Oslo S og Skøyen går igjen etter kabelbrannen søndag, men reisende må regne med innstillinger, opplyser Bane Nor.
– Trafikken er i gang igjen etter en tidligere brann, men du må fortsatt regne med innstillinger, skriver Bane Nor klokken 4.15 natt til tirsdag.
Trafikken hadde kommet i gang mandag kveld, men da med færre spor i bruk mellom Oslo S og Skøyen.
– Vi beklager ulempene dette har skapt, skriver Bane Nor.
Brannen ble meldt ved 3-tiden natt til søndag. I ettertid ble gjenåpningen av stasjonen utsatt flere ganger. Ved 22.50-tiden ble det stengt mellom Oslo S og Nationaltheatret på grunn av tog som sperret sporet, men dette løste seg etter kort tid.
Toglinjer som kan påvirkes, er:
* R14: Asker – Kongsvinger, Kongsvingerbanen.
* R13: Drammen – Dal, Hovedbanen.
* RE10: Drammen – Lillehammer, Dovrebanen.
* FLY1: Drammen – Oslo lufthavn/Flytoget
* R12: Kongsberg – Eidsvoll, Gardermobanen
* F4: Oslo S – Bergen, Bergensbanen
* F5: Oslo S – Stavanger S, Sørlandsbanen
* RE11: Skien – Eidsvoll, Vestfold- og Gardermobanen
* L1: Spikkestad – Lillestrøm, Hovedbanen
* R21: Stabekk – Moss, Østfoldbanen vestre linje
* L2: Stabekk – Ski, Østfoldbanen
* FLY2: Stabekk – Oslo lufthavn, Flytoget
03.29: Mann døde etter skyteepisode i Malmö
En mann som ble skutt utenfor en restaurant i Malmö, er bekreftet død. Det er ikke kjent om noen er pågrepet i saken.
Politiet ble varslet klokka 17.15 mandag ettermiddag varslet om flere høye smell i Västra Kattarp i bydelen Rosengård.
Mannen ble funnet skadet inne på en restaurant, men trolig ble han skutt utenfor – og forsøkte å få hjelp inne.
– Jeg kan bekrefte at den skadede mannen er død, og de pårørende er varslet, forteller vakthavende politibefal David Eriksson Heia til nyhetsbyrået TT.
Han vil ikke opplyse om alder eller andre opplysninger om den døde.
04.21: Bokser døde etter tittelkamp i Fiji
Bokseren Ubayd Haider fra Fiji døde mandag, etter at han i oktober kollapset i en IBO-tittelkamp mot kinesiske Runqi Zhou.
25 år gamle Haider har ligget i koma etter en operasjon for hjerneskade etter at han kollapset mot slutten av kampen om IBO-tittelen i super fjærvekt Asia-Stillehavsregionen 26. oktober.
Fijis bokseforbund har startet en gransking av omstendighetene rundt Haiders kollaps og opphold på sykehuset.
I en uttalelse kondolerer Runqi Zhou, og han uttrykker medfølelse med Haiders familie og folket på Fiji.
– Hvil i fred, Ubayd Haider. Han kjempet til det siste, skriver Zhou i gruppen Fiji Boxing Updates.
01.28: Vogntog med laks kjørte av veien i Nordreisa
E6 i Nordreisa i Troms ble ved 5.30-tiden åpnet for trafikk etter å ha vært stengt i over fire timer etter at et vogntog lastet med laks kjørte av veien.
– Veien er åpnet, opplyser Vegtrafikksentralen nord klokken 5.35 tirsdag morgen.
E6 i Nordreisa ble stengt i begge retninger etter at et vogntog hadde kjørt av veien og inn i et tre ved Straumfjordeidet ved 1.15-tiden natt til tirsdag.
– Vogntoget har sakset, og det ligger store mengder laks utover veien, opplyste politiet etter ulykken.
Det er ikke meldt om alvorlige personskader.",Question
